---
id: 102
title: '7 nieuwe genders ontdekt in de binnenwouden van Borneo'
subtitle: 'Expeditiereiziger doet opmerkelijke vondst'
date: '2023-06-06'
authors:
    - 'De Melancholieke Nar'
themes: 'De Uylenspieghel'
image: 07dec1b8-8914-4737-970d-cfbaeba35e63.webp
anchor: Smart
description: "Ontdekkingsreiziger vindt 7 nieuwe genders in binnenwouden van Borneo, wat het totale aantal bekende genders op 114 brengt. Controversieel maar ook progressief nieuws.\n"
tags:
    - Woke
    - Gender
---

**Kort nieuws** - Een dappere ontdekkingsreiziger heeft maar liefst 7 nieuwe genders ontdekt in de nog maar mondjesmaat in kaart gebrachte binnenwouden van Borneo. Met de tot nog 107 bekende genders, brengt dit het totale aantal op 114.[^1]

Eens, toen de wereld nog in diepe dwaling verkeerde, meenden we dat er slechts 2 genders waren: man en vrouw. De afgelopen decennia zijn er daar tientallen bijeengekomen, waaronder demi-boy, endosex, pangender en, wie kent hem niet, autigender. Voor een volledige lijst, raadpleeg de voetnoten. 

Het lag in de lijn der verwachting dat er nog meer ontdekt zouden worden, maar dat er 7 tot dan toe volledig onbekende genders in een keer worden aangetroffen, is uitzonderlijk. De onverschrokken ontdekkingsreiziger, Dr. Stanston, zegt dat hij tijdens zijn avontuurlijke expeditie naar het onbekende gebied getuige was van de meest buitengewone verschijnselen. Met zijn verrekijker in de aanslag en zijn notitieblok in de hand, stelde hij zich verdekt op met uitzicht op een waterpoel. Vanuit daar sloeg hij wezens gade van een diversiteit die nog groter is dan wij ons tot op heden ook maar voor konden stellen.

{{< advert >}}

Dr. Stanston beweert dat deze genders zich onderscheiden door hun unieke eigenschappen, zoals het vermogen om van uiterlijk te veranderen op basis van hun stemming, het spreken in harmonieuze melodieÃ«n en het communiceren via telepathie. Verder wil hij er niet over praten.

Natuurlijk heeft deze opmerkelijke ontdekking een storm van controverse veroorzaakt. Conservatieve wetenschappers en sceptici hebben de bevindingen van Dr. Stanston in twijfel getrokken en noemen het een belachelijke stunt om aandacht te trekken. Sommigen suggereren zelfs dat hij in het regenwoud per ongeluk een hallucinogeen middel binnen heeft gekregen en dat de nieuwe genders alleen in zijn verbeelding bestaan.

Desalniettemin zijn er ook progressieve denkers die de ontdekking omarmen. Zij verwachten dat er de komende jaren nog vele honderden nieuwe genders ontdekt zullen worden op onder meer Borneo, in het Amazonegebied, op de bodem van de oceaan en mogelijk zelfs in de ruimte.

[^1]: Sexualdiversity.org, _[How Many Genders Are There? Gender Identity List](https://www.sexualdiversity.org/edu/1111.php)_
