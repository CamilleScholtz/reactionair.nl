---
draft: true
title: '‘Predators’ in ons midden?'
subtitle: 'Van ‘grooming’ tot Demmink: wie weet wat…'
date: '2023-02-06'
authors:
    - Sanura
    - 'Anton Prins'
    - 'Calvin Tangelder'
themes: 'Politiek en Actualiteit'
image: edf99b3e-f658-41ff-88c7-5c6a504ad7f4.jpg
anchor: Smart
tags:
    - Woke
    - 'Pim Lammers'
---

De storm die is opgestoken over de inmiddels omstreden kinderboekenschrijver Pim Lammers die het geschenk van de kinderboekenweek zou schrijven woedt nog volop. De auteur bleek in eerdere fictie ook een beschrijving van kindermisbruik, die het positief leek weer te geven, te hebben verwerkt en ook in zijn kinderboeken veel aandacht te geven aan seksueel getinte onderwerpen. Alhoewel de auteur uiteindelijk toch besluit niet het kinderboekenweekgeschenk te schrijven, verdwijnt hiermee slechts een symptoom en niet het daadwerkelijke probleem. 

De organisatie van de Kinderboekenweek heeft haar beslissing verdedigd om een podium te geven aan Lammers. Dit is tekenend voor de heersende cultuur die bepaalde vormen van kindermisbruik (met name in politiek-correcte gevallen) relativeert en normaliseert; en dus geen op zichzelf staand incident. 

Belangrijk is dat Nederland een geschiedenis kent van openlijk activisme voor seks met kinderen die nu in (steeds minder) subtiele vorm weer de kop op steekt.[^1] Er lijkt sprake te zijn van talloze onopgeloste vraagstukken rond geheime misbruikzaken, falen van autoriteiten, en almaar verdergaande vormen van seksualisering van kinderen die grenzen lijken op te zoeken en te verleggen.

Met de beschuldiging dat er tegenstanders zijn die zich bezondigen aan doodsbedreigingen wordt getracht de discussie te smoren; echter, politici als de heer Wilders krijgen doorlopend dergelijke bedreigingen, waarbij soms zeer beeldend wordt getoond welke methode de bedreiger wenst te benutten. Toch worden Wilders’ standpunten nog steeds continu bekritiseerd. De vraag is hierbij niet of doodsbedreigingen valide zijn; dat zijn ze uiteraard geenszins! De vraag is, of wij ‘terzake’ willen komen, want in de berichtgeving wordt de werkelijke kwestie consistent onder tafel geschoven, namelijk of dergelijke lectuur en een dergelijk schrijver geschikt moet worden geacht om jonge kinderen te beïnvloeden.


### Subsidie voor de seksualisering van kinderen

‘Gewoon bloot’ was een show waarin volwassenen, onder meer met een piercing door hun penis, opzettelijk zich naakt lieten zien aan kinderen. Dat was te zien op televisie en niemand werd gearresteerd. Blijkbaar mogen wildvreemde volwassenen zichzelf toch opzettelijk naakt tonen aan kinderen, zonder dat ze zich specifiek aan het omkleden of aan het douchen zijn. Veel exhibitionisten zijn daar vast erg blij mee geweest. Je mag nu dus strippen voor kinderen mits je het ‘voorlichting’ noemt; en de juiste connecties hebt. 

‘Gewoon bloot’ werd mogelijk gemaakt door onder andere de Rutgersstichting,[^2] een organisatie die in het verleden actief heeft gepleit voor de legalisatie van seks met kinderen en nog steeds spreekt over de ‘seksuele rechten’ van kinderen.[^3] Deze organisatie krijgt ook nog steeds subsidie en bemoeit zich met het aanbod voor seksuele voorlichting binnen alle soorten en niveaus van onderwijs. Hetzelfde geldt voor het COC dat zelfs decennialang openlijk pleitte voor de legalisatie van seks met kinderen.[^4] Ook het Humanistisch Verbond pleitte openlijk voor het verwijderen van een leeftijdsgrens voor seksuele contacten uit het Wetboek van Strafrecht.[^5]

{{< advert >}}

Geen van deze organisaties heeft hiervan later actief afstand genomen of excuses aangeboden. Wel hebben ze, na de Dutroux-affaire en andere schandalen, gestopt met actief dezelfde standpunten als Vereniging MARTIJN te verkondigen. Hun invloed op de seksuele opvoeding van kinderen is echter gebleven. Seksuele voorlichting wordt steeds jonger aangeboden en in steeds meer detail: Paarse Vrijdag op de basisschool, lessen over gender voor kleuters, en het aanmoedigen van kinderen tot zelfbevrediging. Ook het wegens pederastische activiteiten in opspraak geraakte voormalige D66-kamerlid Sidney Smeets moest in recordtijd een tweede kans krijgen, volgens sommige journalisten, en is nog steeds sociaal actief. 

De Jonge Democraten, de jongerenafdeling verbonden met D66, wenst seksuele voorlichting op scholen over pedofilie als seksuele geaardheid. Zij stellen dat die aangeboren is (wat normaal gesproken lijkt te betekenen dat je die dus ook moet kunnen praktiseren).[^6]

Dezelfde tamelijk ambigue houding tegenover misbruik van minderjarigen, waarbij alles dat niet officieel de wet overtreedt wordt getolereerd, werd nu in feite aangenomen door Stichting Collectieve Propaganda van het Nederlandse Boek (CPNB).


### Misbruik als grijze kwestie

Verdedigers van Lammers, waaronder ook Sidney Smeets, hebben een campagne van de organisatie ‘Gezin in Gevaar’ tegen hem -als auteur voor het Kinderboekenweekgeschenk- weggezet als homohaat; ondanks aangehaald werk van Lammers met dubieuze stukken over seksuele contacten met een minderjarige.

Dat Lammers pedofilie lijkt te normaliseren en verheerlijken zou niet erg zijn, omdat hij dat niet specifiek in zijn kinderboeken doet. De kinderboeken en hun auteur, die kindermisbruik lijkt te normaliseren, zijn blijkbaar van elkaar te scheiden. De auteur kan een soort dubbelleven lijden? Dit roept dan wel de vraag op waarom verschillende vormen van eerbetoon aan Bill Cosbey werden ingetrokken? En wat als Lammers racisme of fascisme had verheerlijkt in een van zijn boeken voor volwassen, zou hij dan ook niet geweerd zijn bij de Kinderboekenweek? Zouden zijn boeken voor kinderen dan ook los worden gezien van bijvoorbeeld steun voor Mussolini? Is het goed wanneer kunst ‘schuurt’ (of grieft) door seksisme te verheerlijken? Een verhaal waarin homo’s gedwongen therapie ontvangen onder christelijke druk, maar dit positief blijkt uit te pakken, is dat dan ook een toegestane ‘juiste vorm van grieven’? 


### Progressivisme als de wortel van misbruik

De reacties op deze situatie kunnen niet los worden gezien van het huidige denken. Het dominante, liberale wereldbeeld maakt het ‘ik’ tot het centrum van het universum, maar niet zoals Protagoras dat eens zich voorstelde, met zijn *Omnium rerum homo mensura est* Integendeel,[^7] in dit wereldbeeld toont zich een ‘ik’ dat alle vrijheid wil hebben zijn onverzadigbare verlangens te bevredigen, de seksuele begeerte der mensen in het bijzonder. Het vervullen van deze grenzeloze verlangens is als het drinken van zeewater, waarin de dorst niet gelest wordt maar deze juist verergert.

Dit hangt samen met de afbraak van traditionele waarden; want bijvoorbeeld het dragen van verantwoordelijkheid voor een gezin onderwerpt de individuele lusten aan idealen, zoals het voortbrengen en opvoeden van nageslacht en de trouw en zorgende liefde voor de wederhelft. 

De moderne mens ervaart deze waarden als een juk en een beperking op het kunnen botvieren van zijn lusten; hij voelt zich geketend. De ironie hier is dat hij zich vrij waant van enige boeien, maar in feite geketend is aan zijn eigen lagere verlangens.[^8]

Al deze elementen dringen nu ook de kindertijd binnen; en waar voorheen een kind verre van dergelijke zaken werd gehouden laat men nu kinderen voorlezen door dragqueens en betrekt men hen openlijk bij deze en andere fetisjistische uitingen—allemaal onder het mom van diversiteit uiteraard. Zij doen het daarbij voorkomen alsof hier geen sprake is van een seksuele lading, maar dit gewoon een kwestie is van ‘lekker jezelf zijn’. Dit zijn echter misleidende verzinsels, daar de gehele drag-cultuur is doordrenkt van seksuele zinswendingen en mimiek, en de seksuele lading van de maskerade op deze afbeelding zal niemand ontgaan en behoeft geen uitleg. 

Lijken we dus weer terug te vallen in een politieke sfeer die pedofilie lijkt te verheerlijken, of in ieder geval te gedogen? In een gesprek tussen tv-presentator Koos Postema en oud PvdA’er Edward Brongersma, eind jaren zeventig van de vorige eeuw, bepleitte Brongersma nog stevig dat er een onderscheid gemaakt moet worden tussen ‘kinderlokkers’ en ‘pedofielen’.[^9]

De lezer moet zich realiseren, dat deze uitspraken dus gedaan zijn in 1978, toen de seksuele revolutie volop in bloei was. In de studio van ‘Een groot uur U’ fronste geen enkele wenkbrauw bij de openlijke verheerlijking van pedofilie door de heer Brongersma.

Het kiezen van Pim Lammers als dichter voor de Kinderboekenweek is een volgende stap in een soortgelijke kwalijke ontwikkeling; hier is immers iemand bij wie in zijn schrijfsels toch wel merkwaardige, seksueel getinte zaken richting kinderen opduiken. 

Het werk van de heer Lammers is in een ander artikel op dit platform reeds uitgelicht.[^10] Wat bijzonder genoemd mag worden, is dat hoewel stichting CPNB inderdaad achter de heer Lammers staat, hij toch zijn verhaal *Trainer*, dat centraal staat in de ontstane ophef, van zijn website heeft verwijderd. Als er sprake is van een vergezochte, verkeerde interpretatie was dit toch geenszins nodig geweest?

Ook de Taalunie geeft aan het standpunt van stichting CPNB te steunen. Opmerkelijk is dat de Taalunie onder de verantwoordelijkheid van het ministerie van Cultuur valt, en dit standpunt in zekere zin dat van de overheid vertegenwoordigt. Over de kwestie zijn dan ook reeds kamervragen ingediend door Wybren van Haga (BVNL) en ook Forum voor Democratie zegt spoedig kamervragen voor te leggen aan de minister.


### Vragen over justitie

Een zwakke aanpak van kindermisbruik, gevaren van misbruik en grooming van kinderen lijken helaas niet beperkt tot verder te gaan dan NGO’s, de media en bepaalde scholen. Meerdere slachtoffers hebben beschuldigingen geuit tegen zelfs de regering en haar instituties. 

Aantijgingen van ritueel misbruik worden door justitie al decennia doorverwezen naar de Expertisegroep Bijzondere Zedenzaken (LEBZ) die in 1999 was opgericht. Deze, gelooft echter niet in ritueel misbruik omdat het nog niet strafrechtelijk is bewezen en daarom wordt er weinig tot niets mee gedaan, waardoor echter ritueel misbruik ook nooit strafrechtelijk bewezen kan worden.[^11]

Klachten van slachtoffers zorgden wel uiteindelijk voor kamermoties (die werden afgeraden door de minister van Justitie) en het opzetten van wat een onafhankelijk onderzoek had moeten zijn. De leden werden echter benoemd, -en konden op elk moment vervangen worden-, door de minister van Justitie.

Slachtoffers stelden, dat belangrijke mensen binnen Justitie en binnen de politieke elite echter ook zelf betrokken waren bij het misbruik. De slachtoffers vroeger daarom om een daadwerkelijk onafhankelijke commissie waarbij slachtoffers zelf ook kandidaten konden screenen. Hiervoor diende Gideon van Meijeren van FvD een motie in. Vrijwel heel de Tweede Kamer verwierp die. Worden er daadwekelijk dingen verborgen? Zijn de verhalen van de slachtoffers waar?

Deze vragen zijn extra belangrijk gezien de vele beschuldigingen tegen Joris Demmink die jarenlang invloed uitoefende bij het ministerie van Justitie. Het OM weigerde hem te vervolgen. Via een ‘artikel 12-procedure’ is het OM uiteindelijk toch gedwongen tot verder onderzoek naar vermeende verkrachting van twee Turkse jongens.[^12] Later hoefde volgens het gerechtshof toch geen vervolging plaats te vinden. Een andere, vergelijkbare, procedure werd gestart door de moeder van misbruikslachtoffer ‘Lisa’.[^13]


### Conclusie

Het gebrek aan antwoorden op vele vragen over ritueel misbruik, aan onafhankelijk onderzoek dat ook Justitie onder de loep neemt en de specifieke vragen over Demmink, maken de controverse omtrent Lammers nog urgenter. Teksten die seksueel misbruik lijken te romantiseren verdedigen als ‘het vrije woord’ en kritiek herop wegzetten als ‘homofobie’ wekken de indruk dat radicale tendensen van de seksuele revolutie nog steeds actief zijn en weer aan invloed toenemen. Het wordt tijd dat alles eens aan het licht komt.

Hoe diep gaat kindermisbruik en sympathie voor misbruik? Waarom wordt er niet grondiger gestreden tegen de mishandeling van onschuldige kinderen? Hoe kan er sprake zijn van onterechte, en blijkbaar moeilijk terug te draaien, uithuisplaatsingen en waarom blijken deze kinderen onvindbaar voor hun ouders? Waarom worden alleen de meest zichtbare misbruikers soms onder de bus gegooid? Wordt Nederland (nog steeds) gedomineerd door een (sub)cultuur die kindermisbruik mogelijk maakt onder het mom van vrijzinnigheid, inclusiviteit en tolerantie? Is er een mogelijk verband tussen (subsidies voor) de seksualisering van jonge kinderen en eventueel aanwezige misbruikers in hoge kringen?

Komt er onafhankelijk onderzoek?

[^1]: Willem Pekelder, *[Hoe Den Haag de pedo's vertroetelde](https://www.groene.nl/artikel/hoe-den-haag-de-pedo-s-vertroetelde)*.
[^2]: Maartje Geels, *[Naakt in nieuw kinderprogramma: onnodig en stap te ver, of juist leerzaam?](https://nos.nl/artikel/2371530-naakt-in-nieuw-kinderprogramma-onnodig-en-stap-te-ver-of-juist-leerzaam)*.
[^3]: Wout Willemsen, *[Indoctrinerend 'kenniscentrum' Rutgers in verband gebracht met het seksualiseren van kinderen](https://www.dagelijksestandaard.nl/nieuws/indoctrinerend-kenniscentrum-rutgers-in-verband-gebracht-met-promoten-pedofilie)*.
[^4]: Sylvain Ephimenco, *[Homo’s en pedo’s](https://www.trouw.nl/nieuws/homo-s-en-pedo-s~bb689f54/)*.
[^5]: Sjaak Oostveen, *[Nederland wordt reeds lange tijd bestuurd door pedofielen!](https://www.de-nieuwe-media.nl/l/nederland-wordt-reeds-lange-tijd-bestuurd-door-pedofielen/)*/
[^6]: De ALV van de JD, *[Pedofilie](https://jongedemocraten.nl/motie/pedofilie/)*.
[^7]: De mens is de maat aller dingen.
[^8]: Lees hiertoe ook het eerdere artikel *[Homo credens])https://reactionair.nl/artikelen/homo-credens/)* dat op deze website verscheen.
[^9]: *[Oud PvdA'er Brongersma over pedofilie](https://www.youtube.com/watch?v=nSMpAhQRDB8)*.
[^10]: Het artikel in kwestie kunt u *[hier](https://reactionair.nl/artikelen/over-pim-lammers/)* lezen.
[^11]: https://uitdewerkplaats.nl/2021-2022/2022/01/20/is-het-onderzoek-naar-ritueel-misbruik-wel-onafhankelijk-genoeg/
[^12]: https://www.rechtspraak.nl/Organisatie-en-contact/Organisatie/Gerechtshoven/Gerechtshof-Arnhem-Leeuwarden/Nieuws/Paginas/Beslissing-Gerechtshof-over-bewilligingsverzoek-in-de-beklagzaak-tegen-J.-Demmink.aspx
[^13]: https://www.ad.nl/binnenland/rechter-had-zich-uit-zaak-moeten-terugtrekken-vanwege-prive-contact-met-joris-demmink~a6e3662f/
