---
title: 'Geen bedreigingen maar een boodschap'
subtitle: 'Joodse gelegenheden in Nederland worden afgeblazen'
date: '2023-10-25'
authors:
    - Gastauteur
themes: 'Politiek en Actualiteit'
image: 2991b6bf-04f4-4073-9dab-c25fd576c7bb.jpg
anchor: Smart
tags:
    - Israël
    - Oorlog
---

"Joodse scholen vandaag dicht",[^1] "Joodse school in Amsterdam opnieuw dicht: 'Veiligheid niet gegarandeerd'",[^2] "Streep door stille tocht ter herdenking van Kristallnacht in Groningen: 'We nemen geen risico'".[^3] Als je deze krantenkoppen leest, schrik je je te pletter. Het conflict Palastina-Israël is niet alleen daar in volle gang, maar ook hier. Er zit echter meer achter deze krantenkoppen dan je op het eerste gezicht zou denken.


### De boodschap

De allereerste zin na de schokkende kop over de Kristallnacht-mars luidde bijvoorbeeld "We hebben *geen enkele aanwijziging* dat er iets zou gaan gebeuren maar we willen geen risico nemen en hebben daarom besloten de tocht, die gepland stond op 5 november, af te lassen", aldus organisator Geert Volders.

Over het sluiten van de scholen lezen we een soortgelijk verhaal. Herman Loonstein, bestuursvoorzitter van Joodse scholengemeenschap Cheider, zegt dat de school gesloten blijft tot de overheid meer doet. Waaraan hij precies denkt, wil hij niet zeggen "vanwege de veiligheid". Er zijn volgens hem op dit moment verder *"geen concrete dreigingen"*. 

Tijdens een interview bij *Uitgelicht!* zegt opperrabijn en voormaalig vicevoorzitter van Cheider, Binyomin Jacobs, echter "kijk, als er gevaar is: duidelijk, maar voor zover ik weet, met het contact dat ik heb gehad met de top van beveileging in Nederland, was er geen reden om de school te sluiten. Dat heeft men toch gedaan, misschien om een boodschap uit te zenden."[^4]

Wat zou deze boodschap dan kunnen zijn? Als we kijken naar het twitteraccount 'Federatief Joods NL', zeer waarschijnlijk een alias van Loonstein,[^5] schetst dit een grimmig beeld van een zeer politiek persoon met een uitgesproken vooringenomenheid over dit conflict. Over de scholen in Gaza heeft hij een opmerkelijke mening, zo ook over de inwoners van Gaza; "*No mercy.* Vertrek uit Gaza, de grond in, naar Egypte of de zee in.".

{{< tweet user="federatiefjoods" id="1712080855860908199" >}}


### Hier en daar

Om terug te komen op onze vraag, wat zou deze boodschap kunnen zijn? Het lijkt mij dat er een beweging gaande is waarbij pro-Israël mensen hun gelegenheden zonder concrete aanleiding afblazen en dit vervolgens, al dan niet impliciet, pro-Palestina mensen in de schoenen schuiven.

{{< tweet user="LotfyAmira" id="1717024252140863768" >}}

Een boodschap, zonder grondslag in de concrete werkelijkheid, die mensen ophitst en een boodschap die een zwart-wit beeld schetst van de ene kant bestaande uit slachtoffers en de andere kant uit losbandige beesten, zowel hier als daar.


[^1]: NOS, *[Joodse scholen vandaag dicht: 'Veiligheid heeft prioriteit']( https://nos.nl/artikel/2493874-joodse-scholen-vandaag-dicht-veiligheid-heeft-prioriteit)*.
[^2]: NOS, *[Joodse school in Amsterdam opnieuw dicht: 'Veiligheid niet gegarandeerd'](https://nos.nl/artikel/2495112-joodse-school-in-amsterdam-opnieuw-dicht-veiligheid-niet-gegarandeerd)*.
[^3]: Dagblad van het Noorden, *[Streep door stille tocht ter herdenking van Kristallnacht in Groningen. 'We nemen geen risico'](https://dvhn.nl/groningen/Streep-door-stille-tocht-in-Stad-28711422.html)*
[^4]: *[Opperrabbijn Jacobs: Pro-Israël geluid lijkt te verstommen](https://youtu.be/tuBaaLkhRzY)*.
[^5]: Loonstein is de oprichter and voorzitter van organisatie "Federatief Joods Nederland", Het aantal leden van deze federatie is echter gering en het bestuur zou volgens Raoul Heertje vrijwel uitsluitend bestaan uit Loonstein en enkele familieleden. Ook Ronny Naftaniel van het CIDI sprak met betrekking tot het FJN van een "eenmansclub".
