---
id: 126
title: '1984 in Nederland'
subtitle: 'Schieten op boeren en Ongehoord Nederland de mond snoeren'
date: '2022-07-11'
authors:
    - Sanura
themes: 'Politiek en Actualiteit'
image: 4eddcbdda3e0a47c7c8c7c419bbe3cc7_c2b648de25235549e071d703d10d1bfe.jpg
anchor: Center
tags:
    - JA21
    - Boeren
    - 'Ongehoord Nederland'
---

Het is een leuke week geweest zeg! Er is op een minderjarige geschoten, traangas gebruikt, familiebedrijven worden bedreigd door de staat en nu komt er censuur bij. Nee, niet in Hongarije of Polen, maar hier in Nederland. 

Ongehoord Nederland heeft een forse boete gekregen van het ministerie van waarheid. Blijkbaar onderscheidden ze feiten en meningen te weinig en eisten ze geen betere onderbouwing voor beweringen die tijdens hun shows gemaakt worden (die ingaan tegen regeringsbeleid). Politici uit de rechtse anti-establishment hoek een podium geven is nu misdadig. De staat houdt toezicht op de media en besluit wat wel en niet mag. Tegenwoordig is dat ‘liberale democratie’. 

Waarschijnlijk gaat Zondag met Lubach binnenkort bewijs leveren voor zijn suggestie dat bijzonder onderwijs integratie tegengaat (terwijl de raad van state recent bevestigde dat bijzonder onderwijs een zeer kleine rol speelt in segregatie) en een les over creationisme indoctrinatie is.[^1]

Hoe vaak worden zulke boetes opgelegd? Worden zulke objectiviteitseisen ook opgeld aan anti-orthodoxe shows van de VPRO of KRO? Of aan dokter Corrie die kinderen leert dat kinderen die geen vrijzinnige visie op seks delen niet normaal zijn? Is dat geen discriminatie die tot pesten aanzet?[^2]

Je vraagt je misschien af of we in Nederland niet vrijheid van de pers als recht in de grondwet hebben opgenomen. Dan vrees ik echter dat je niet hebt opgelet op school tijdens burgerschapskunde. Altijd jammer wanneer kostbare kindertijd verspild wordt. 

{{< advert >}}

Ongehoord Nederland overweegt juridische stappen. Elke rechtszaak tegen totalitarisme kan ik alleen maar toejuichen maar het is wel een tikkeltje ironisch dat een omroep die nauw verbonden is met Forum voor Democratie zich moet beroepen op de (D66) rechterlijke macht omdat de rest van het systeem nog intoleranter lijkt te worden. 

FvD heeft zinvolle standpunten tegen dikastocratie maar die zijn momenteel eenzijdig omdat ze nog niet een onafhankelijke constitutioneel hof steunen als balans ter versterking van de rechtsstaat; een punt waarop GO, JA21 en Omtzigt een sterkere positie hebben ingenomen.[^3]

De rechtsstaat hoort bescherming de bieden tegen staatsonderdrukking maar hoe staat die in Nederland ervoor?

In Nederland worden volgens artikel 117 van de grondwet rechters door koninklijk besluit (dus de regering) benoemd. Behalve de rechters van de hoge raad, daarbij moet de staat kiezen uit 3 kandidaten van de Tweede Kamer (waar de coalitie een meerderheid heeft).[^6] De Eerste Kamer heeft er geen enkele controle over en de minderheid in de Tweede Kamer ook niet. Ondertussen verbiedt artikel 120 van de grondwet nog steeds rechters om wetten te toetsen aan de grondwet (een beperking die tegenwoordig vooral voorkomt in Noord-Korea, China, Cuba en Zweden).

Het OM valt onder het ministerie van justitie en is nog minder onafhankelijk. Als je daar meer informatie over wilt raad ik je aan Gregorius Nekschot ernaar te vragen.

Toch heeft Nederland veel met het vingertje zitten wijzen naar Polen en Hongarije omdat die de persvrijheid en de rechtsstaat zouden bedreigen.

Worden de agenten die zich misdroegen uiteindelijk echt vervolgd? Komen er gelijke straffen voor mensen die Wilders bedreigen als voor Kaag?

Een Volt-raadslid heeft aan een doodsbedreiging gedaan, ‘voorzitter’ Bergkamp gedraagt zich constant partijdig en ondertussen komen telkens meer families in de armoede terecht, is de nieuwe bestuurscultuur Sovjet-totalitarisme? 

En alhoewel de EU hevig kritiek heeft gehad op de rechtsstaat in Nederland (ze konden niet anders na de toeslagenaffaire), zetten ze niet dezelfde druk op Nederland als op Polen en steunen de regering in haar klassenstrijd tegen de boeren. Waren de mensen die het 20 jaar geleden hadden over EUSSR de eerste wappies? Waren we gewaarschuwd?

[^1]: Zondag met Lubach, *[religieus onderwijs](https://www.youtube.com/watch?v=4beiTyAcYf0)*.
[^2]: Joris Belgers, *[Ginnegappen om piemels met Dokter Corrie niet altijd leuk](https://www.trouw.nl/nieuws/ginnegappen-om-piemels-met-dokter-corrie-niet-altijd-leuk~b683238a/)*.
[^3]: FVD, *[Aanpak dikastocratie](https://www.fvd.nl/aanpak-dikastocratie)*.
[^4]: JA21 Verkiezingsprogramma 2021-2025, 4.4.
[^5]: TaxLive, *[Kamer wil weten hoe een constitutioneel hof opgericht kan worden](<>)* .
[^6]: Grondwet, artikel 118.
