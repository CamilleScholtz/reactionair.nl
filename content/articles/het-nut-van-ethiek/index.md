---
id: 211
title: 'Het nut van ethiek'
subtitle: 'Of waarom Hofmans Boos een neoliberaal programma is'
image: 4e44f979-99d8-4324-8a0b-8f0943418a97.jpg
anchor: Smart
authors:
    - 'De Melancholieke Nar'
theme: 'Cultuur en Maatschappij'
tags:
    - 'Karl Marx'
    - 'Immanuel Kant'
    - 'Sigmund Freud'
    - 'Georg Hegel'
    - 'Georges Bataille'
date: '2023-02-06'
draft: true
---

Wat is de functie van ethiek? Een vraag die op het eerste gezicht vulgair klinkt. Is denken in termen van functionaliteit immers op zich al geen plat utilitarisme, de ethiek die puur en al draait om use oftewel nut? En toch moet ze gesteld worden. Wij mensen hebben ethiek nodig. Stenen, planten en dieren niet, net zo min als ze behoefte hebben aan kunst, recht, filosofie of meer van zulke menselijke (al te menselijke) bezigheden. De reden hiervoor is dat de mens hoewel sociaal geneigd, toch ook een asociale kant heeft. Kant had daarover het volgende te zeggen:

> Zonder die eigenschappen van asocialiteit [Geselligkeit], die op zichzelf niet beminnelijk zijn, waaruit de weerstand ontstaat die iedereen in zijn zelfzuchtige arrogantie aantreft, zouden alle talenten in een arcadisch pastoraal leven in perfecte harmonie, soberheid en liefde voor elkaar, voor eeuwig verborgen blijven in hun kiemen. De mensen, goedaardig als de schapen die ze hoeden, zouden nauwelijks meer waarde aan hun bestaan ​​toevoegen dan dit huisvee.[^1]

Echter, de mens heeft wel asociale, of als we ons een germanisme mogen veroorloven, ongezellige eigenschappen als eer-, heers- en hebzucht, die hij aanwendt "om een ​​rang te verwerven onder zijn medemensen, aan wie hij een hekel heeft, maar van wie hij ook niet los kan laten". 

Deze polariteit van sociale en asociale is de bron van alle maatschappelijke onrust en de bijbehorende ongelijkheid, jaloezie, statusspelletjes en de strijd om erkenning, die later is gethematiseerd door onder andere Hegel (meester-slaafdialectiek) en Marx (klassenstrijd), maar ook door bijvoorbeeld Freud, wiens _Unbehagen in der Kultur_ in zijn titel dezelfde spanning thematiseert. 

{{< advert >}}

Deze spanning is ook de reden dat wij mensen ethiek nodig hebben. Minerale, plantaardige en dierlijke entiteiten leven als een vis in het water van het bestaan, welbeschouwd zelfs als water in water.[^2] Mieren bijvoorbeeld schikken zich geheel en al in hun rol en hebben dan ook geen ethiek nodig.[^3] De mens echter heeft een rebelse inborst en om die reden heeft hij wel nood aan ethiek. Om niet ieder conflict, want conflicten zijn onvermijdelijk, met geweld te beslechten. Samenleven in een samenleving is niet makkelijk, of, zoals the Joker (die hetzelfde archetype belichaamt als de auteur dezes) sprak in de gelijknamige film: we live in a society.[^4]

Nu is er na decennia van ontkerkelijk en maatschappelijke atomisering nog maar één vorm van ethiek over die algemeen aanvaard wordt: de liberale ethiek die geheel en al draait om wederzijdse instemming of zoals het in het progressief-neoliberale wokepraat heet 'consent'. Je bent vrij om te doen wat je wil, zo lang het anderen niet schaadt. Pas als de ander 'consent' heeft gekregen, mag je datgene doen waarmee hij heeft ingestemd, of dat nu seks is of iets anders. 

De vraag is nu of deze in de kern contractuele, neoliberale ethiek, in staat is om het hoog complexe verkeer van alledag tussen mensen in goede banen te leiden. Als we kijken naar de wanordelijke staat waarin de samenleving verkeert, kan het enige antwoord een ferm neen zijn. Wie zijn morele verontwaardiging uitspreekt over bijvoorbeeld een dragqueenshow krijgt retorische vragen als 'hoe raakt dit jou?' of de dooddoener 'hij/zij/x doet er toch niemand kwaad mee?' voor zijn kiezen. Men is in de ban van deze neoliberale toverspreuken (want taal is tovenarij) en is blind voor het overal om zich heen grijpende verval. 

castrtatie schmitt letzter mensch
etymologie x2
deugdethiek, moed, vriendschap, trouw, eer etc
etiquette

hofman: de tering deugen
boos
sadisme, schandaal

[^1]: Immanuel Kant, *Idee zu einer allgemeinen Geschichte in weltbürgerlicher Absicht*.
[^2]: Ik ontleen deze typering aan Georges Bataille.
[^3]: Carl Schmitt: “Während der Ameisen-, Thermiten- und Bienenstaat nur durch völlige Vernichtung der Sexualität dieser Tiere möglich wird, ist das Problem der Staatswerdung beim Menschen unendlich schwieriger, weil dieser seine Sexualität nicht aufgibt und damit seinen ganzen rebellischen Individualismus.”
[^4]: Urban dictionary, *[We live in a society](https://www.urbandictionary.com/define.php?term=We%20live%20in%20a%20society)*.
