---
id: 199
title: 'Carl Schmitt en de '
subtitle: 'Ecologie versus democratie'
image: 96264950-597e-4c5e-a84d-9a1d68a8e7c5.jpg
anchor: Smart
authors:
    - 'Het huisloeder'
theme: 'Cultuur en Maatschappij'
date: '2023-03-29'
draft: true
---

Na de Provinciale Statenverkiezingen zagen we opiniemakers zagen aan de poten van de democratie. Marcel van Roosmalen vergeleek Caroline van der Plas met de Joodse Raad, omdat ze de boeren gaat verraden[^1], Janneke de Bijl legde de bijl aan de wortels van de democratie door te grappen over hoe aantrekkelijk een dictatuur wel niet wordt[^2] en Alexander Pechtold wil de Eerste Kamer afschaffen.[^3] Daarnaast filosofeerde Esther Bijloo over het afschaffen van het stemrecht van 75-plussers.[^4] Hoewel het nu opener gebeurt, waren er al eerder antidemocratische geluiden te horen uit de linkse hoek. 

### De Pakhuis de Zwijger-affaire

Pakhuis de Zwijger was van plan om op 7 maart een filosofisch debat te organiseren in het kader van de denktank Het Progressief Café. Grote namen zoals kamerlid Suzanne Kröger, klimaatactivist Hannah Prins, schrijver Kiza Magedane en campagnestrateeg Sybren Kooistra waren uitgenodigd om te spreken op dit event. Het onderwerp van het debat was de vraag: "Wat ben jij bereid te doen voor het klimaat?" Dit is een belangrijke vraag die vaak veronachtzaamd wordt door rechtse partijen. Er is ook een treffend artikel over geschreven op Reactionair.[^5] Laten we echter dieper ingaan op de manier waarop de tekst mensen zou moeten aansporen om naar het evenement te komen:

> Is vreedzaam protest wel genoeg, of zou het gebruik van geweld, dan wel tegen objecten, dan wel tegen personen heroverwogen moeten worden? Zo ja, welke prijs zijn we allemaal bereid om op persoonlijk niveau te betalen voor onze inzet voor klimaatrechtvaardigheid? Zijn wij bereid om 3 tot 15 jaar in de gevangenis te belanden als gevolg van klimaatactivisme?[^6]

Er ontstond begrijpelijkerwijs ophef over dit voorstel, aangezien Nederland bekend staat om relatief lage straffen. Een straf van 15 jaar wordt meestal opgelegd voor zeer ernstige misdrijven zoals doodslag of poging tot moord. Voorbeelden van personen die deze straf hebben gekregen, zijn de leden van de Hofstadgroep.[^7] Het gaat hier dus niet om het ingooien van een paar ruiten van het Shell-hoofdkantoor, maar om mogelijk zeer ernstige misdrijven.

Het evenement werd geannuleerd[^8] en Het Progressief Café heeft verklaard dat het "onhandig was geformuleerd".[^9] Suzanne Kröger was een van de eersten die bedankte toen er ophef ontstond[^10] en verklaarde niet te weten dat er een filosofische discussie gevoerd zou worden over mogelijk geweld. Er bleek echter dat zij dit wel wist, en de vraagstelling juist wel "spannend" vond.[^11]Met "onhandig formuleren" zou je kunnen denken aan een zin die verkeerd opgevat kan worden. Maar in dit geval ging het om meer dan alleen een verkeerde formulering. Er werden namelijk concrete voorbeelden gegeven van situaties waarin het gebruik van geweld tegen objecten of personen zou kunnen worden overwogen. Deze voorbeelden waren bovendien behoorlijk ernstig van aard. Het is dan ook begrijpelijk dat er ophef is ontstaan over de formulering van de uitnodiging. Was het onhandige verwoording, of betreuren ze de ophef en hadden ze de kritiek niet verwacht?

### Wie mag geweld gebruiken en wie niet?

Het is verontrustend om te zien dat sommige mensen de ophef over de uitnodiging voor het debat als "saai" afdoen, simpelweg omdat het onderwerp past bij hun eigen overtuigingen. Hoewel klimaatverandering inderdaad een serieus probleem is dat breed wordt erkend in de mainstream, is het wel opvallend hoe de zittende macht mag bepalen welke groep openlijk over geweld mag fantaseren. Het scenario van een SGP'er die een abortuskliniek aanvalt of een IS-strijder die terroristische aanslagen pleegt in naam van Allah of een nazi die Joden wil uitroeien om zijn eigen 'ras' te beschermen, zijn allemaal voorbeelden van mensen die denken dat ze geweld kunnen rechtvaardigen in naam van hun overtuigingen. We kunnen allemaal raden dat Suzanne Kröger dezelfde vraagstelling in deze andere contexten zeker "spannend" zou vinden, maar ook eng en onaanvaardbaar. 

Daarom moet de vraag gesteld worden waarom er als het om het klimaat een uitzondering van kracht is. De oorspronkelijke vraagstelling insinueert twijfel over het democratische proces. Het is niet per se gezegd dat Kröger dat standpunt inneemt, maar het systeem waar zij praktisch deel van uitmaakt, zou op dat evenement keihard in twijfel worden getrokken kunnen worden. Wanneer andere groeperingen dit zouden doen, zou dit totaal onaanvaardbaar worden geacht, maar als de wetenschappelijke consensus aan jouw kant staat, gelden er blijkbaar andere regels.

{{< advert >}}

In zijn werk _Der Begriff des Politischen_ uit 1932 stelt Schmitt dat degene die de uitzondering mag maken in de wetten van de liberale democratie, daadwerkelijk soeverein is. _Souverän ist wer über den ausnahmezustand entscheidet_. Wetten zouden ook moeten gelden in tijden van crisis, terwijl men hier de wet aan de kant wil gooien vanwege de klimaatcrisis. En waarom zou net deze crisis een al dan niet tijdelijke opschorting van het democratische proces rechtvaardigen en de asielcrisis, de wooncrisis of zelfs de zingevingscrisis niet?

Het is ook belangrijk om te benadrukken dat wetenschappelijke feiten en overtuigingen van individuen niet hetzelfde zijn als ethische normen en waarden. Wetenschap kan helpen bij het informeren van ethische discussies, maar het is niet de enige factor die daarbij een rol speelt. Ethiek gaat over wat juist en goed is en dat kan afhangen van verschillende waarden en overtuigingen. Ook omdat de wetenschappelijke consensus zo door de tijd verandert door nieuwe informatie, zou het juist onethisch zijn jouw morele kader volledig daarvan af te laten hangen. 

### Algemeen versus individueel belang

In de democratie zien we ook een botsing van het algemeen belang en de rechten van het individu, die in een democratie gewaarborgd horen te zijn. Dit is het paradoxale aspect van het intersectionele gedachtegoed in partijen zoals D66. Hoewel sommige groepen worden achtergesteld op basis van diverse kenmerken, is het tegelijkertijd zo dat als je genoeg intersecties bekijkt, je uiteindelijk uitkomt bij het individu, want niemand heeft exact dezelfde intersecties. Of je moet generaliseren, wat recht tegen het liberale principe ingaat, of je slaat intersectioneel denken dood door het liberale principe. Hierdoor is het niet mogelijk om elke boze witte man aan te spreken op zijn privilege, omdat iedereen zijn eigen kruispunten van achterstelling versus privilege heeft. 

Sommige critici beweren dat de liberale democratie tekortschiet in het omgaan met de complexe problemen van de moderne samenleving, zoals ongelijkheid, klimaatverandering en de opkomst van populisme en autoritair leiderschap.
