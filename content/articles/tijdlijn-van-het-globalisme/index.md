---
draft: true
title: 'Tijdlijn van het globalisme'
subtitle: 'Deel 1, de Illuminati'
date: '2023-09-17'
authors:
    - Gastauteur
themes: 'Onderzoek en Speurwerk'
image: fe0553f3-8456-4897-8092-17292966d487.webp
anchor: Smart
tags:
    - Boeddhisme
    - China
    - 'Robert van Gulik'
---

Het onderstaande artikel werd oorspronkelijk in het Engels gepubliceerd op een katholieke website *Michael*. Het is een relatief uitgebreide tijdlijn van "de geschiedenis van de Nieuwe Wereldorde". Alles wat ook maar refereert aan "de Nieuwe Wereldorde" wordt automatisch bestempeld als samenzweringstheorie en dus gemakkelijk van tafel geveegd. Ik kan niet ontkennen dat zelfs ik, iemand die openstaat voor "samenzweringstheorieën", vij skeptisch word als ik de woorden "de nieuwe wereldorde" of "de illuminati" lees. Dit maakte me nieuwsgierig, hoeveel hiervan kan worden gevonden in het historische verslag?

Deze vertaling zal daarom dus onderbouwde bronnen bevatten wanneer ik die kan vinden. Het feit dat zelfs ik het een beetje raar vind om dit artikel te vertalen omdat het controversieel en marginaal is, terwijl het gewoon een accurate weergave van historische gebeurtenissen zou kunnen zijn, laat zien dat er een duidelijk cultureel taboe rust op dit onderwerp, wat het nog interessanter maakt.


### 1773 – Mayer Amschel Rothschild

Mayer Amschel Rothschild verzamelt twaalf van zijn invloedrijkste vrienden en overtuigt hen ervan dat ze de wereld kunnen regeren als ze hun krachten bundelen. Deze bijeenkomst vindt plaats in Frankfurt, Duitsland. Rothschild informeert zijn vrienden ook dat hij de perfecte kandidaat heeft gevonden, een persoon met een ongelooflijk intellect en vindingrijkheid, om de organisatie die hij heeft gepland te leiden — Adam Weishaupt.

- - -

Ik kon geen geldige bronnen vinden voor deze beweringen, hoewel zowel Weishaupt als Rothschild in Beieren woonden. De enige directe connectie die ik kan vinden is dat de hoofdbediende van het Rothschild bankiershuis, Sigmund Geisenheimer, lid was van de Illuminati loge (geleid door Weishaupt) in Mainz. Dit volgens Rabbi Marvin S. Antelman's *To Eliminate the Opiate Vol. I*.


### 1776 – Adam Weishaupt

Adam Weishaupt (codenaam *Spartacus*) richt een geheim genootschap op dat de Orde van de Illuminati heet. Weishaupt is hoogleraar canoniek recht aan de universiteit van Ingolstadt in Beieren. De Illuminati willen een Nieuwe Wereldorde vestigen. Hun doelstellingen zijn als volgt

- Afschaffing van alle geordende regeringen
- Afschaffing van privébezit
- Afschaffing van erfenis
- Afschaffing van patriottisme
- Afschaffing van het gezin
- Afschaffing van religie
- Oprichting van een wereldregering

- - -


In 1878 vatte de Franse historicus Henri Martin in zijn boek *Histoire de France Depuis Les Temps Les Plus Recules Jusqu'en 1789* de doelen van de Illuminati samen als "de afschaffing van eigendom, van sociale autoriteit, van nationaliteit, en de terugkeer van het menselijk ras naar de gelukkige staat waarin allen tot één familie zouden worden gevormd, zonder kunstmatige behoeften, zonder nutteloze wetenschappen, met elke vader als priester en magistraat. R.M. Johnston vatte in 1901 in de *American Historical Review* de leer van de Illuminati samen als "de gelijkheid van mensen, de valsheid van religie en de stichting van een universele republiek".

*Enthüllung des Systems der Weltbürger-Republik* door Ernst August Anton von Göchhausen beschrijft de Illuminati als een groep "wereldburgers" die alle nationale regeringen willen afschaffen en een wereldrepubliek willen stichten.

Er moet worden opgemerkt dat "de Illuminati" geen kleine groep was, het bestond uit ongeveer 3000 leden, waaronder veel beroemde mannen zoals Goethe, Nicolai en Herder, ook de regerende hertogen van Weimar (Karl August) en van Saksen-Gotha (Ernest II) waren lid. Bovendien stuurde de paus twee brieven naar de bisschop van Freising waarin hij waarschuwde voor de gevaren van de Illuminati en dat het lidmaatschap van de orde onverenigbaar is met de leer van de kerk. 


### 1782 – De Orde van de Illuminati

De Orde van de Illuminati bundelt haar krachten met de Vrijmetselarij op het Congres van Wilhelmsbad. De Comte de Virieu, een deelnemer aan de conferentie, komt er zichtbaar geschokt vandaan. Als hem wordt gevraagd naar de "tragische geheimen" die hij heeft meegenomen, antwoordt hij: "Ik zal ze u niet toevertrouwen. Ik kan u alleen vertellen dat dit alles veel ernstiger is dan u denkt." Volgens zijn biograaf "kon de Comte de Virieu vanaf dat moment alleen nog maar met afschuw over de vrijmetselarij spreken".

- - -

*An encyclopaedia of freemasonry and its kindred sciences* door Albert G. Mackey beschrijft het Congres van Wilhelmsbad als een bijeenkomst van de hoogst geplaatste vrijmetselaren in Europa. *Encyclopédie* (1873) vermeld in het artikel over vrijmetselarij: "Toen het Congres van Wilhemsbad plaatsvond, werd het einde van de Strikte Observantie gemarkeerd en werden de Illuminati aan het hoofd geplaatst".

Een werk met de titel *The Wilhelmsbad Conference of 1782* gaat zeer diep in op dit congres en is voorzien van uitgebreide bronnen. Het werk probeert te bewijzen dat de Illuminati de Franse vrijmetselarij hebben overgenomen tijdens de conferentie van Wilhelmsbad, en legt uit hoe ze dat hebben gedaan. De auteur citeert vier getuigen die de conferentie bijwoonden en andere schrijvers uit die tijd die op de hoogte waren van deze revolutionaire samenzwering. Ik zal twee van deze getuigen hier noemen:

1. Karl Von Hesse, die in zijn autobiografische memoires uit 1821 schreef dat de Illuminati "in staat waren om de meeste afgevaardigden [in Wilhemsbad] voor hun systeem te winnen", en "het doel ervan was om de Kerk en de Tronen omver te werpen". 
2. Comte Henry de Virieu, die volgens een biografie uit 1892 inderdaad zei: "Ik kan u alleen maar zeggen dat dit alles veel ernstiger is dan u denkt. De samenzwering die wordt beraamd is zo goed geweven dat het bij wijze van spreken onmogelijk zal zijn voor de Monarchie en de Kerk om eraan te ontsnappen."


### 1785 – Gedetailleerd plan van de Franse revolutie gevonden

Een Illuminati-koerier met de naam Lanze wordt door de bliksem getroffen en komt om het leven terwijl hij te paard door de stad Ratisbon rijdt. Wanneer Beierse ambtenaren de inhoud van zijn zadeltassen onderzoeken, ontdekken ze het bestaan van de Orde van de Illuminati en vinden ze plannen voor de komende Franse Revolutie. De Beierse regering probeert de Franse regering te waarschuwen voor een naderend onheil, maar de Franse regering geeft geen gehoor aan deze waarschuwing. Beierse ambtenaren arresteren alle leden van de Illuminati die ze kunnen vinden, maar Weishaupt en anderen zijn ondergedoken en kunnen niet worden gevonden.

- - -

In *A Apologie Der Illuminaten*, geschreven door Adam Weishaupt zelf, staat geschreven: "Toen priester Lanz op zijn reis naar Silezië in Regensburg door de bliksem werd getroffen, werd dit gezien als een straf van God. Men probeerde zijn papieren te bemachtigen, die, afgezien van de bekende memoranda, niets van betekenis bevatten."

Het boek *The bavarian Illuminati* beschrijft de gebeurtenis als volgt: "Het regende. Toen Lanz op 20 juli door een bospad liep, werd hij getroffen door een bliksemschicht. Hij was op slag dood. Al snel vonden de stedelingen het dode lichaam van Lanz. Ze ontdekten ook een lederen tas die in zijn kleren was genaaid. Nadat ze de papieren in de tas hadden onderzocht, gaven ze deze aan de Beierse politie. Deze papieren werden later door de Beierse regering gepubliceerd als *Der Echte Illuminaten*.

In dit werk lezen we: "Men moet de leiders van de massa's op subtiele wijze een gevoel van verantwoordelijkheid bijbrengen, om over hen te heersen zonder hen te domineren. Met andere woorden, men moet een algemeen regeringssysteem introduceren, een regeringsvorm die universeel over de hele wereld kan heersen, zonder de burgermaatschappij te vernietigen, waarin alle andere regeringen voortgaan, en alles kunnen doen, behalve het grote doel om de mensen weer moreel te maken dwarsbomen. Zij [de mensen] zijn al verhard in barbarij na de introductie van pure religie."


### 1796 – Vrijmetselarij

De vrijmetselarij wordt een belangrijk onderwerp bij de presidentsverkiezingen in de Verenigde Staten. John Adams wint de verkiezingen door zich te verzetten tegen de vrijmetselarij en zijn zoon, John Quincy Adams, waarschuwt voor de ernstige bedreiging van de natie door de vrijmetselaarsloges: "Ik geloof gewetensvol en oprecht dat de Orde van de Vrijmetselarij, zo niet het grootste, een van de grootste morele en politieke kwaden is waaronder de Unie nu gebukt gaat."


### 1797 - John Robison

John Robison, professor natuurgeschiedenis aan de universiteit van Edinburgh in Schotland, publiceert een boek getiteld *Proofs of a Conspiracy* waarin hij onthult dat Adam Weishaupt had geprobeerd hem te rekruteren. Hij onthult de duivelse doelen van de Illuminati aan de wereld.


### 1821 - George W. F. Hegel

George W. F. Hegel formuleert wat de Hegeliaanse dialectiek wordt genoemd - het proces waarmee de doelstellingen van de Illuminati worden bereikt. Volgens de Hegeliaanse dialectiek kom je met het confronteren van these en antithese tot een nieuwe synthese. Met andere woorden, eerst veroorzaak je een crisis. Dan komt er een enorme publieke verontwaardiging dat er iets aan het probleem moet worden gedaan. Dus bied je een oplossing die de veranderingen teweegbrengt die je eigenlijk altijd al wilde, maar die de mensen aanvankelijk niet zouden hebben willen accepteren.


### 1828 - Mayer Amschel Rothschild

Mayer Amschel Rothschild, die de Illuminati financiert, spreekt zijn volslagen minachting uit voor nationale regeringen die internationale bankiers zoals hij proberen te reguleren: "Sta mij toe het geld van een natie uit te geven en te controleren, en het kan me niet schelen wie de wetten schrijft."

- - -

Nogmaals, ik kon geen hard verband vinden tussen Mayer Amschel Rothschild en de Illuminati.


### 1848 - Moses Mordecai Marx Levy

Moses Mordecai Marx Levy, alias Karl Marx, schrijft *Het Communistisch Manifest*. Marx is lid van een dekmantelorganisatie van de Illuminati genaamd de Liga van de Rechtvaardigen. Hij pleit niet alleen voor economische en politieke veranderingen, maar ook voor morele en spirituele veranderingen. Hij gelooft dat het gezin moet worden afgeschaft en dat alle kinderen moeten worden opgevoed door een centrale autoriteit. Hij drukt zijn houding tegenover God uit door te zeggen: "We moeten oorlog voeren tegen alle heersende ideeën van religie, van de staat, van het land, van patriottisme. Het idee van God is de grondtoon van een perverse beschaving. Het moet vernietigd worden."
