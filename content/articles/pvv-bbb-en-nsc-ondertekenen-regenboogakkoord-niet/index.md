---
id: 286
title: 'Reactionaire W: PVV, BBB en NSC doen niet mee aan regenboogakkoord'
subtitle: 'Beste COC Nederland, ga eens van mijn stoep af!'
image: 68a40a37-8156-41da-8bac-a01697437764.jpg
anchor: Smart
authors:
    - 'Calvin Tangelder'
theme: 'Cultuur en Maatschappij'
tags:
    - LGBT
    - BBB
    - PVV
    - COC
    - NSC
date: '2023-11-18'
draft: true
---

Je bent de PvV, BBB of NSC. De kans dat je binnen enkele weken aan de onderhandeltafel zit voor het kabinet dat het land vanaf 2024 zal regeren is aanzienlijk. De verkiezingen staan voor de deur. Oh, zie daar! Het COC Nederland staat ook voor de deur! Een of andere – mag ik het wel zeggen – gepiercede transgender met een regenboogstropdas vraagt of je een of ander ‘lhbti-akkoord’ wil ondertekenen. Lhbti-akkoord? Wat is dat dan? Hebben ze nog niet genoeg aandacht en ‘bescherming’ opgeëist?

De drie partijen hebben, evenals FvD, JA21 en BVNL dat akkoord niet ondertekend! Maar… staan ze niet voor de actieve bescherming van de ‘rechten’ en keuzes van lhbt'ers?

Eventjes ter verduidelijking: het COC Nederland is de belangenorganisatie voor inmiddels de “homoseksuelen, lesbiennes, biseksuelen, transgenders en mensen met een intersekse conditie, kortweg lhbti’s”. Zij zijn de mensen die de gewone burgers er even op attenderen dat zij middels hun bestaan, huidskleur en huwelijk eigenlijk trans- en homofoben zijn, en dat ze, willen ze niet meer bestempeld worden als ‘transfobe’ racistische theocratische fascisten,, actief voor het altaar van de lhbt-sekte hun eigen geestelijke reinheid afzweren, en die van de geestelijk zieken dienen. Acceptatie is immers niet meer het simpelweg leiden van ieders eigen leven en het respecteren van gelijkwaardigheid – iets vooral passiefs dus, maar het actief dragen van regenboogvlaggen en het meeparaderen in de straten van Amsterdam als het de hele maand eens weer om hen draait. 

En zo ook de politiek. Want deze enkele partijen hebben nu niet het akkoord ondertekend. Wat zegt dat akkoord precies? Nou, het akkoord ziet er min of meer op dat de ondertekenaar middels zijn krabbeltje laat zien dat hij onder andere hogere straffen eist bij geweld. Dat klinkt nog helemaal niet zo gek, zou je zeggen. Maar dat zit natuurlijk niet zo simpel: je zet je simpelweg in voor hogere straffen voor het kwetsen van de lhbt’ers. Dus veeg die hogere straffen maar van tafel! Iedereen zou het eens zijn met het zwaarder straffen van geweld, maar COC Nederland bedoelt natuurlijk niet geweld in de letterlijke zin des woords, maar gewoon kwetsende uitingen, of, laat ik het correcter verwoorden, uitingen waar lhbt’ers zich gekwetst door voelen. Ook ziet het akkoord op het vergroten van de ‘aandacht […] voor het thema’. Er moeten meer zogeheten ‘discriminatierechercheurs’ komen (er zijn er inmiddels vier, dat moeten er veertig worden) én de asielopvang voor lhbt’ers moet ‘veiliger’. 

Erg concrete, totaal niet vage, eisen van het COC Nederland. Het eerste artikel van onze grondwet en de artikelen 137c, 137d en 137e betekenen natuurlijk opzichzelfstaand niets. Dat krabbeltje onder een lhbt-akkoord van COC Nederland wel. Iedereen die dat niet ziet staat simpelweg niet voor gelijke rechten en wil ons land terugslingeren naar de middeleeuwen, want o wee als we terug gaan naar een tijd waar we God als schepper centraal stellen in ons leven, en waar we niet meer als een stel egocentrische nihilisten eisen dat anderen ons eren, en waar we denken de meest basale wetten van schepping en natuur te kunnen omzeilen! Maar goed, COC Nederland vindt het, zo blijkt uit het artikel van Hart van Nederland, ‘jammer’. “Juist in deze tijd is het ontzettend fijn en belangrijk dat partijen, ondanks hun onderlinge verschillen, laten zien dat ze staan voor onze gemeenschap”, aldus COC-voorzitter Astrid Oosenburg. Jammer, inderdaad. Jammer, dat na alle dagen, maanden, debatten, reclamespotjes en campagnes er nog steeds geen begrip is voor deze arme gemeenschap. Want ja, na die vier akkoorden die COC Nederland eerder heeft gesloten met landelijke partijen is het natuurlijk nog steeds niet zeker of ze wel bestaansrecht hebben, of ze er wel bij mogen horen. 

Afsluitend wil ik mijn respect uitspreken voor de partijen die geweigerd hebben om dit absurde akkoord te ondertekenen. We weten allemaal dat het een zooitje clichés is, en dat dit wederom een poging is voor COC Nederland en haar companen (ik zal de usual suspects maar buiten beschouwing laten) om Kinseyaanse ideologieën dieper de wortels te laten schieten in onze samenleving. Het is een wanhoopsdaad voor de zielloze fetisjisten om een zegje te hebben in de opvoeding. Maar wij weten wel beter. 

[bron: https://www.hartvannederland.nl/nieuws/verkiezingen/nsc-pvv-en-bbb-ondertekenen-lhbti-akkoord-niet ]
