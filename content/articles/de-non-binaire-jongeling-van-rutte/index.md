---
id: 280
title: 'De non-binaire jongeling van Rutte'
subtitle: 'Over ons internationale LHBTI-beleid'
date: '2023-10-24'
authors:
    - Gastauteur
themes: 'Onderzoek en Speurwerk'
image: a8397ba8-053f-4dce-9977-fe608912d966.jpg
anchor: Smart
tags:
    - LGBT
    - 'Mark Rutte'
---

In de majestueuze zalen van de wereldpolitiek, waar doorgewinterde politieke zwaargewichten en imposante staatsmannen de koers van de wereld bepalen, zien wij keer op keer een jong jochie om Rutte heen hangen. Op elke cruciale top, van de G20-bijeenkomsten tot ontmoetingen met leiders als Zelensky en Netanyahu, is dit opvallend figuur steeds weer gespot.

Twitter, het moderne epicentrum van schandaal en speurwerk, was in vuur en vlam. Wie was dit jonge enigma dat bij elke stap van de Nederlandse premier te vinden was? De geruchtenmolen draaide op volle toeren.

{{< advert >}}

Maak kennis met Lotte Hajema. Verre van een onschuldige jongeling, is Hajema een felle non-binaire/transgender vrouw, die met een ongekende passie werkt voor het Nederlandse Ministerie van Buitenlandse Zaken en Defensie, en, voor de rechten van LHBTI’ers — en niet alleen hier, maar wereldwijd. Zo onthult haar verleden banden met GroenLinks en het COC.

>Zelf ben ik diplomaat en werk voor het ministerie van Buitenlandse Zaken. In het Nederlandse buitenlands beleid is veel aandacht voor LHBTI-thema’s, zowel op Europees niveau als bij de Verenigde Naties. Landen die lid willen worden van de EU moeten bijvoorbeeld laten zien dat ze de rechten van LHBTI’ers beschermen. Nederland steunt LHBTI-activisten wereldwijd, daar ben ik trots op. Het ministerie heeft ook een strategisch partnerschap met COC Nederland.

Naast lid te zijn van het bestuur van ‘werkgroep internationale samenwerking’ bij het COC, geeft ze namens het COC ook voorlichting op basischolen, zo vertelt ze:

>Onze lessen gaan niet alleen over homoseksualiteit, maar ook over genderidentiteit. Ik merk dat hier sinds ik ben begonnen met voorlichten veel in is veranderd: het heeft meer bekendheid dan een paar jaar terug. Leerlingen kennen tegenwoordig mensen van tv, YouTube of Instagram die transgender of non-binair zijn. Toch is het niveau van kennis en acceptatie nog beneden peil. Dus dit is een belangrijk onderdeel van onze voorlichtingen.

Met deze achtergrond is het geen verrassing dat Hajema vaak te zien is naast premier Rutte.
