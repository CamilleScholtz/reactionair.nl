---
id: 311
title: 'Latijnen en Byzantijnen'
subtitle: 'De échte val van Constantinopel'
image: 3f6f64f2-dc69-42b3-af45-c45e339c2fed.jpg
anchor: Smart
authors:
    - Markoes
theme: 'Geschiedenis en Biografie'
date: '2024-05-24'
draft: true
---

Voor velen staat de datum van 29 mei 1453 bekend als de datum wanneer
Constantinopel viel aan de Ottomanen. Keizer Constantijn XI Paleiologos Dragases
moest het afleggen tegen Sultan Mehmet II Fatih, met de val van het Oost-Romeinse
rijk als gevolg. 1 De laatste standplaats der Romeinen was gevallen, één van de
langst bestaande rijken/staten in de geschiedenis van de mensheid, sinds de
stichting van Rome in 753 voor Christus tot aan 1453 na Christus. Toch, in
tegenstelling tot het populair vertellen van de geschiedenis, was er nog een val van
Constantinopel. Voor de val van 1453, namelijk de val/vernietiging van 1204 tijdens
de vierde Kruistocht. 2 Deze ronduit onchristelijke en moraal laakbare handeling aan
de hand van de Venetianen, Fransen en het Heilig Roomse Rijk was een soort
premature voorbereiding van de doodskist van Byzantium, een doodskist die nog
enkel wat goedgeplaatste nagels nodig had. Het Oost-Romeinse rijk zou zich wel
herpakken na de nederlaag in de vierde kruistocht, het Imperium werd zelfs opnieuw
geproclameerd. Maar baten mocht het niet; het zou nooit meer op soortgelijke kracht
en voet bestaan zoals in de dagen van de befaamde keizers Justinianus, Basileios II
Boulgaroktonos en Nikephoros II Phokas. Om een geheel plaatje te geven aan het
gebeuren, zal er eerst een uitleg gegeven worden over hoe het nou zo kwam te
gebeuren dat Europese, Christelijke staten zo ver gingen om Constantinopel te
veroveren en te plunderen. Vervolgens komt er een uitgebreide focus op de
plundering zelf, waarbij wordt aangetoond hoe tijdens de vierde kruistocht het
culturele hart van de Romeinen ruw en grof uit de stad werd gesneden. Uiteindelijk
wordt er aandacht geweid aan hoe Constantinopel (en daarmee het Oost-Romeinse
rijk) weer terug op de kaart kwam. Toch is het de vraag of Rome hierna wel echt
terug kwam, hierop zal dan ook de focus liggen in het artikel.

### De oorzaken van de vierde Kruistocht
Het mislukken van de derde Kruistocht in 1189-1192, waarbij het doel het veroveren
van Jeruzalem en het heilige land (het voorgaande Koninkrijk Jeruzalem, of
Outremer in het Frans) op de Egyptische Sultan Al-Nasir Salah ad-Din Yusuf ibn
Ayyub (beter bekend in het westen als Saladin) was, zat niet lekker bij de
machtshebbers van Europa. Sommige van Europa’s grootste heersers deden de
roep van Paus Gregorius VIII beantwoorden, waaronder de keizer van het Heilig
Roomse Rijk Frederik I Barbarossa, de Franse koning Filips de tweede en de
Engelse koning Richard I, beter bekend onder zijn bijnaam Leeuwenhart. Deze
kruistocht wist wel plaatsen als Acre en Jaffa te veroveren, maar het ultieme einddoel
ontbrak: Jeruzalem. 3 Het ontbreken van dit einddoel is iets wat rechtgezet moest
worden, niemand anders minder dan Paus Innocentius III dacht hier zo over. 4 Zijn
plan werd kenbaar gemaakt in de Pauselijke Bull genaamd Post Miserabile. Hierin
werd de algehele situatie voor het Christendom in het oosten uitgelegd, met een
daaropvolgende kritiek op de Europese leiders voor hun onwil om op te treden. De
kardinalen Sofferdo en Peter Capuano werden aangewezen als predikers en
organisatoren. Ook gaf de Bull een opmerkelijk inzicht over de algehele organisatie
van de Kruistocht en hoe het zou moeten verlopen. 5 Het probleem was, de Bull werd
grotendeels genegeerd door de meeste vorsten van Europa. Pas na een toernooi uit
1199, gehouden in het Franse Écry-sur-Aisne, kon er een leger verzameld worden
onder Bonifatius van Montferrat. 6
Dit leger had desondanks het voorgaande negeren van de Pauselijke Bull, alsnog
een flinke verzameling van ridders en andere heersers. Robert van Clari, een krijger
uit Picardië die destijds meeging met de kruistocht, geeft een goed inzicht hierover.
De volgende mensen pakte volgens hem het kruis op, en verzamelde zich in Venetië:
Thibaut, Graaf van Champagne (hij stierf vroeg, hierna nam Bonifatius het bevel
over). Boudewijn, Graaf van Vlaanderen, en zijn broer Hendrik. Lewis, Graaf van
Blois. Hugo, Graaf van Saint-Pol en Simon, Graaf van Montfort. Er gingen ook wat
bisschoppen mee, met name Nevelon van Soissons en Warnier van Troyes. Wat
andere namen die namen noemt zijn Heer Peter van Amiens, Boudewijn van Belvoir,
Anseau van Cayeux, Bernard van Somergen en Robert van Ransoi. 7 In het verslag
geeft Robert zowel naam aan heer als arme tegelijk, een mooie weerspiegeling van
de deelnemers aan de kruistocht.

De kruisvaarders deden verzamelen in Venetië in mei 1202, wat destijds een
republiek was onder de oude leider genaamd Doge Dandolo. Het eerste probleem
van de vierde Kruistocht begon hier gelijk, er waren namelijk veel minder mannen
aanwezig dan gedacht. In plaats van 33.500 man, was er rond de 12.000 man,
verdeeld in ridders en voetsoldaten. Vervolgens kwam het volgende punt: de
verscheping. Niet naar het heilige land zelf, maar naar Egypte, met name Alexandrië.
Hier lag de machtsbasis van de Ayyubid dynastie. Men redeneerde, dat als hier
genoeg veroverd en verslagen kon worden, het heilige land en Jeruzalem vanzelf
zou volgen. De prijs voor het verschepen naar Egypte van het kruisvaarder leger was
hoog: de prijs van 85.000 Zilvermark (1 Zilvermark was 8 ounce, de huidige waarde
van dit alles zou anno 2024 rond de 14,700,000 Dollar liggen. 8 ) De kruisvaarders
hadden ‘’slechts’’ 35.000 Zilvermarken, bij lange na niet dichtbij de Venetiaanse
vraagprijs. Doge Dandolo en de Venetianen hadden wel een oplossing voor de
kruisvaarders om het restant af te betalen, namelijk samen havens en steden langs
de kust van de Adriatische zee te plunderen, met Zara aan de Dalmatische kust als
einddoel. Het dient wel verteld te worden dat Paus Innocentius III in meerdere
brieven deed dreigen met excommunicatie hiervoor, het aanvallen en plunderen van
Katholieke steden tijdens een kruistocht schoot het doel wel flink voorbij. 9 Na de
plundering en het opvolgende overwintering in Zara, komen we aan bij het
epicentrum van dit verhaal. De brug tussen Europa en Azië, hoofdstad van het Oost-
Romeinse rijk: Constantinopel.

### Het hof van Constantinopel
Om te begrijpen hoe de verstandhouding lag in het hof van het Oost-Romeinse rijk
ten tijde van de aankomst van de kruisvaarders, is het goed om de voorgaande,
nabije geschiedenis van het rijk te belichten. Het bestaan van het Byzantijnse hof is
een onderwerp dat boeken waardig is, dus er zal een limiet worden toegepast
waarbij enkel wordt gekeken naar de voorgaande heersers en situatie voorafgaand
aan de vierde kruistocht. De analyse begint vanaf Keizer Manuel I Komnenos (1118-
1180). Deze ambitieuze keizer had een heerschappij die gekenmerkt werd door de
laatste fase van de zogeheten Komneniaanse Restauratie, wat een soort opleving
was binnen het Oost-Romeinse rijk op zowel militair, economisch als cultureel
gebied. 10 Onder Manuel begon ook een nieuwe fase in relatie met het westen en de
zogeheten Latijnen (een naam die werd gegeven aan de Katholieken). Manuel sloot
allianties met Paus Adrianus IV en deed mee met de Kruistochten. Hij kondigde een
protectoraat af over Outremer en huwde zijn zoon uit aan de dochter van de koning
van Frankrijk, Philip. 11 Na een grote nederlaag bij Myriokephalon tegen de Seltjoeken
onder Kilij Arslan II, was de kans om Anatolië terug te veroveren op de Turken
verkeken. Manuel werd wel goed onthouden. Zijn eigen volk noemde hem Ho Megas,
en het westen refereerde naar hem als ‘’de meest gezegende keizer van
Constantinopel.’’ 12 Na de dood van Manuel kwam er een machtsstrijd. De zoon van
Manuel, Alexios II Komnenos, kwam op de troon, met Andronikos I Komnenos (een
neef van Manuel) als belangrijke landeigenaar. De relatie hiertussen was alles
behalve optimistisch en goedwillend. Andronikos had de zus van Manuel verkracht
op zee, koningin Theodora van Jeruzalem. Na deze daad nam hij de koningin mee,
tegen haar wil, naar Konieh (het huidige Konya, Turkije). Daar verbleef hij tot aan de
dood van Manuel. 13 Manuel kon nooit adequaat reageren op de wandaden van
Andronikos. Toen de jonge Alexios II aan de macht kwam (let wel, Alexios was toen
nog zeer jong, onder het regentschap van zijn moeder) wist Andronikos hem te
overtuigen zijn problemen aan de kant te schuiven. Andronikos werd benoemd tot
landuitbater en kreeg zo weer een vorm van prominentie. De eerloosheid en verraad
van Andronikos bleek geen grenzen te kennen. In het holst van de nacht deed hij de
jonge Alexios en zijn moeder vermoorden, en kroonde zichzelf toen als keizer. Hij liet
vervolgens elke getuige blinderen (een straf die gebruikelijk was onder de
Byzantijnen, het gebeurde herhaaldelijk in de bloederige hof strijden en het was een
populaire manier om macht te doen laten gelden) en hij eigende zich de vrouw van
Alexios toe, de dochter van de koning van Frankrijk. Drie jeugdige getuigen wisten
het bloedbad te ontkomen, waarvan de meest belangrijke een jongeman genaamd
Isaac was. Hij was oostwaarts gevlucht naar de bergen van Georgië, maar keizer
Andronikos stuurde mannen achter hem aan (nadat hij erachter kwam dat er een
getuige nog in leven was) om hem te executeren. Isaac vocht zich vrij hiervan en
ging vol bravoure terug naar Constantinopel en wist de mensen daar te overtuigen
hém tot keizer te kronen. De mensen kregen immers te horen van de wandaden van Andronikos, waarop hij koos om de stad te ontvluchten. Isaac liet zich officieel kronen
tot keizer Isaac II Angelos. Het volk was in extase en Isaac was gul naar het volk als
dank, hij zei: “Sirs, now behold the great marvel of this great honour which God hath
bestowed upon me; for in that very day that they sought to take me and destroy me,
in that selfsame day am I crowned emperor! And because of the great honour that ye
have done me, I give you all the treasure that is in this palace and in the Palace of
Blachernae.” 14
Isaac raakte na zijn kroning herenigd met zijn broer, Alexios (niet de bovengenoemde
Alexios). De hereniging was eerst vrolijk en vreedzaam, tot een zekere jachtpartij.
Alexios verraadde zijn broer, blindeerde hem en liet de keizer opsluiten in de
gevangenis. De zoon Isaac echter werd geholpen. Hij werd Duitsland in gesmokkeld,
en deze zoon zou de prominente keizer worden tijdens de vierde kruistocht. Hij zou
zich laten kronen onder de naam Alexios IV Angelos.

### Prelude naar de strijd
Toen Alexios als prins in verbanning verbleef in Duitsland, kreeg hij tegen alle
verwachting in ineens zeer goed nieuws te horen. Twee rijke ridders benaderde de
prins met een aanbod: steun in de strijd om zijn geboorterecht terug te veroveren, de
troon van Constantinopel. Op advies van het hof in Heilig Roomse Rijk volgde hij het
aanbod op en zeilde hij mee naar Zara om daar de kruisvaarders te ontmoeten.
Alexios, in zijn onwetende en onervaren jeugd, zal vast verblind zijn geweest door
roem en glorie. Door de droom om zijn vader te wreken, recht te doen en zijn eer te
herstellen. Want wie weet of Alexios akkoord had gegaan als hij de daadwerkelijke
rede had begrepen voor dit vreemde en onwaarschijnlijke, zeer royale aanbod….
De boodschappers namen Alexios mee naar Zara, de stad die voorheen veroverend
en geplunderd was door de kruisvaarders, maar iedereen was er al vertrokken. Het
gezelschap had Galeischepen achtergelaten zodat ze naar het Griekse eiland Corfu
konden varen. Daar deed Alexios en de kruisvaarders elkaar ontmoeten, aldus
Robert van Clari. Hij werd zeer hartelijk en eerzaam ontvangen, iets wat Alexios
allemaal wel goed beviel. Na het plechtige ontvangst en uitwisselen van lof en eren,
kwam het moment waarop besproken werd hoe er verder gegaan moest worden. De
rede waarom Alexios naar Corfu werd gehaald werd openbaard, de kruisvaarders
hadden de intentie om hem op de troon van Constantinopel te zetten. Dit was
allemaal natuurlijk niet voor niets. Toen de kruisvaarders vroegen wat Alexios bereid
was te geven hiervoor, waarop hij een noodlottige belofte deed geven. Hij beloofde
de kruisvaarders alles wat ze maar wilde, waaronder 200.000 Zilvermarken, het
onderhouden van de vloot op geheel eigen kosten gedurende een heel jaar lang, een
deelname naar Outremer met zijn eigen manschappen, het oprichten van een
garnizoen van 10.000 man in het heilige land en het faciliteren van
pelgrims/kruisvaarders, wederom op geheel eigen kosten. 15 Na de overeenkomst van
deze gigantische overeenkomst gingen de kruisvaarders samen met Alexios
onderweg naar Constantinopel. De rede voor deze hele onderneming naar
Constantinopel was voornamelijk het vergaren van rijkdom en het bewerkstelligen
van een stabiele en loyale bondgenoot in de regio. De enige die er echt een
persoonlijke baat bij had was Koenraad van Montferrat, die voorgaande ruzies had
met de keizer zelf.

### De strijd en de plundering: het Romeinse hart verloren
Eenmaal aangekomen voor de poorten van Constantinopel, bevonden de
kruisvaarders zich voor de machtige muren van Theodosius, muren die voorheen
talloze legers hebben weerstaan van Arabieren, Turken, Russen/Oekraïners,
Bulgaren, Avaren, Galaten, Petsjenegen en Kiptsjakken. De kruisvaarders wilden
aanvankelijk vreedzaam de machtsoverdrage bewerkstelligen; ze maakte de Keizer
duidelijk dat hij plaats moest maken voor Alexios, maar de Keizer weigerde dit. De
Doge van Venetië probeerde nog Alexios te presenteren aan het volk om te kijken
waar hun loyaliteit lag. Hij zij tegen zijn manschappen: “Sirs, I would fain counsel you
that ye take ten galleys, and that ye put the young man in one of them, and people
with him, and that they go under a truce to the seashore of Constantinople, and that
they ask the folk of the city whether they will acknowledge the youth as their lord.”,
aldus Clari. 16 De bevolking maakte echter kenbaar Alexios niet te herkennen, ze
wisten niet eens wie hij nou precies was. In de ogen van de kruisvaarders zat er
maar 1 ding op: de wapens in en de stad van de Romeinen hardhandig veroveren.
De Doge van Venetië, in al zijn oudheid, liet zich niet intimideren door de Romeinen
op de kantelen van Constantinopel, noch door de Romeinen die de stranden deden
bewaken en bezetten. Persoonlijk leidde hij de aanval met zijn Venetianen en
veroverde de stranden. Hierna werd Constantinopel van twee kanten belegerd. De
Venetianen en andere ridders deden de toren van Galata veroveren (een
handelskolonie tegenover Constantinopel, met een grote ijzeren ketting over de
Gouden Hoorn heen om schepen te weren), terwijl verscheidene pelgrims de stad
vanaf land aanvielen. 17 Onder leiding van name de Graaf van Vlaanderen, Graaf van
St. Pol en Peter van Amiens werd de keizer op het slagveld getroffen en verslagen.
De keizer vluchtte na de slag en liet Constantinopel achter aan de kruisvaarders.
Alexios kreeg zijn geboorterecht terug: hij was nu gekroond, keizer van
Constantinopel en het Oost-Romeinse rijk. Men zou verwachten dat hiermee het doel
bereikt was. Alexios was keizer, de kruisvaarders hadden een machtige bondgenoot
en uitvalsbasis naar Jeruzalem en iedereen zou krijgen wat was gewild. Maar niets
bleek minder waar te zijn. De kruisvaarders lieten immer niet lang wachten met het
eisen voor het gene wat hun beloond was, Alexios had een flinke schuld uitstaan.
Alexios maakte duidelijk dat buiten Constantinopel om, hij niks deed bezitten en dat
zijn macht nog niet geconsolideerd was door het gehele imperium. Hier was begrip
voor, en hij vervulde een reeks veroveringen buiten de stad om, met de belofte
gestaag zijn schuld te betalen. Echter, dit gebeurde niet. De kruisvaarders die met
Alexios meereden tijdens zijn tocht vertrokken terug naar Constantinopel, terwijl
Alexios met ze meeging vanwege wantrouwen aan de Grieken. 18 Eenmaal terug in
Constantinopel ontstond er ruzie tussen de kruisvaarders en de Romeinen, tussen
Frank en Griek. Betaling werd nu hard geëist, en de Romeinen op hun plek eiste een
stop aan de betalingen, ze vonden dat er al genoeg was betaald nu. Alexios luisterde
hierbij naar zijn volk en weigerde verdere betalingen, waarop de kruisvaarders deden
dreigen met plunderen van de stad als Alexios niet over de brug zou komen. 19

De Doge van Venetië, Dandolo, probeerde nog een laatste keer Alexios zover te
krijgen om zijn schuld af te lossen. Clari geeft een duidelijk beeld over hoe dit
gesprek verliep. Na de eis van de Doge antwoorde de keizer: “Nay! I will fulfill no
more of them than I have fulfilled!”, Waarop de Doge furieus terug kwam van repliek:
“Wilt not?” “Naughty lad! We have raised thee off the dunghill, and on the dunghill will
we cast thee back again! I disown thee! And know thou of a surety that I will work on
thee all the evil that is in my power from this day forward!” 20 Na het verloop van dit
gesprek zou wederom een strijd uitbreken, wederom zou gevochten worden om
Constantinopel. Maar nu wilde de kruisvaarders meer dan enkel een vazalstaat
creëren, nu wilde ze zélf heer en meester van de Romeinen worden, met inbegrip
van alle rijkdommen die de stad te bieden had. Door dit alles heen werd Alexios zelf
vermoord door een man genaamd Mourzuphles, een man die hij nota bene zelf de
vrijheid had gegeven na zijn kroning, een bruut testament aan Byzantijnse hof
verhoudingen en intriges. Voor de kruisvaarders maakte het niets uit; nu zouden ze
tegen tegen Mourzuphles vechten, niet meer tegen Alexios. Ze wilde wat hun, in hun
ogen, toe behoorde. Na de slag en nederlaag vluchtte Mourzuphles, maar niet voor
lang. Hij werd gevangen, teruggebracht en van de hoge muren van Theodosius
gegooid. Op 13 april 1204 viel Constantinopel dan echt: voor het eerst in 874 jaar
was Constantinopel bezet door een buitenlands leger. Hier begon de echte tragedie,
de plundering van de stad. 21
De plundering van Constantinopel was uitgebreid en extreem waarbij absoluut niets
voor heilig werd gezien. Om aan te tonen hoe extensief en alomvattend de
plundering wel niet was, zal hieronder een lijst volgen met een aantal artefacten en
relieken die geplunderd zijn. De volledige lijst zal het niet zijn; volgens de Griekse
schrijver Nicetas Choniates werd een totaal van 3600 relieken behorend aan 476
heiligen, martelaren en van Jezus Christus zelf geplunderd.
De lijst omvat: het hoofd van de protomartelaar Stephen, de vinger van de Apostel
Thomas, de kroon van de evangelist Marcus, een doorn van de kroon van Jezus,
een stuk jurk van de Heilige Maria, een stuk doek van Jezus die hij droeg bij het
Laatste Avondmaal, de riem van de Heilige Maria, de voorarm van Johannes de
Doper, 4 bronzen paarden van het Hippodroom van Constantinopel 22 , goud en
sieraden uit de tombes van de keizers, het altaarciborium van de Hagia Sophia voor
zilver en goud, de bibliotheek van Constantinopel, een bronzen beeld van de godin
Hera van het forum van Constantijn, een bronzen beeld van Paris Alexander en
Aphrodite, een groot mechanisch kunstwerk genaamd de Anemodoulion, een beeld
van een paard en ruiter uit het forum van de stier (hoogstwaarschijnlijk een beeld van
Bellerophontos en de Pegasos), een groot beeld van de halfgod Herakles, het beeld
van de ‘kont’ die was opgericht door Caesar Augustus na de slag van Actium, een
beeld van de Capitolijnse wolf die Romulus en Remus groot bracht, een bronzen
adelaar van Apollonios van Tyana die aan top stond van het hippodroom, een
bronzen en erotisch beeld van Helena van Troje en een beeld van het vierspan
Rousion, een raceteam die reed in het hippodroom.23

Triest is dat deze lijst alles behalve compleet is, maar nog triester is dat tal van deze
Romeinse kunst allemaal vernietigd en omgesmolten is voor munten. Eeuwen aan
kunstwerk, gemaakt door de beste kunstenaars die het machtige Rome te bieden
had, eeuwig verloren door niets minder dan pure hebzucht op zijn meest barbaars.

### De concluderende wederkomst
Na de val en plundering van Constantinopel werd het rijk opgedeeld in meerdere
staten: het Latijnse rijk (met graaf Boudewijn van Vlaanderen als keizer), het rijk van
Nicaea, Trebizond, het koninkrijk van Thessaloniki, het prinsdom van Achaea, Epirus en het hertogdom van Athene. Op Nicaea na, werden al deze rijken nu geregeerd
door westerse Latijnen en katholieken. Dit alles werd bepaald in het Partitio
Romaniae verdrag. 24 Na deze opsplitsing volgde een golf aan onderlinge
oorlogsvoering, waarbij uiteindelijk keizer Michael VIII van Nicaea (wat in feite een
overblijfsel van de Romeinen was) de hoofdoverwinnaar was. In 1261 heroverde hij
Constantinopel terug en daarmee was het Oost-Romeinse rijk ook terug. Maar
‘’terug’’ is een relatieve term in deze context; het imperium bestond daadwerkelijk
weer officieel in zijn originele vorm, maar de voorgaande macht was definitief
verloren. De voormalige Anatolische thuislanden stonden ferm onder Turks bewind
en Balkans bleef een speelruimte voor meerdere Europese staten, zoals de
Hongaren, Bulgaren en Serviërs. Ook bleven de Venetianen en Genoa een speler in
de Egeïsche en Ionische zeeën. Deze voor eeuwig verloren macht droeg indirect bij
aan de definitieve val van 1453 aan de Ottomanen: hoe had de kleine Beylik van
Osman kunnen groeien en veroveren als er een sterker, groter en rijker Oost-Rome
had geweest met loyale westerse bondgenoten? We zullen het nooit weten. Maar
meer dan de macht was verdwenen; ook de praal. Het verlies van de kunst en
relikwieën is niet iets wat onderschat dient te worden als zijnde ‘’zonde’’, hierbij
verloren de Romeinen een stuk van hun collectieve ziel en identiteit. Niet waren
sommige van de meest heilige relieken van het Christendom weg geroofd; hun
culturele geschiedenis en kunst uit de voormalige tempels, het hippodroom en de
diverse forums was weg. Geen beelden meer van Goden uit de mythologie meer of
herinneringen aan de grootste keizers en helden van weleer, enkel nog leegstaande
plekken als treurige herinnering waar ooit de pracht stond van een prachtig en trots
imperium, het machtige Rome.

[^1]: Hudson, M.. &quot;Fall of Constantinople.&quot; Encyclopedia Britannica, May 22, 2023.
https://www.britannica.com/event/Fall-of-Constantinople-1453.
[^2]: Matthews, R.. &quot;Sack of Constantinople.&quot; Encyclopedia Britannica, March 22, 2017.
https://www.britannica.com/event/Sack-of-Constantinople-1204.
[^3]: ‘’Derde Kruistocht,’’ History Maps, Geraadpleegd op 26 maart, 2024, https://history-
maps.com/nl/story/Third-Crusade.
[^4]: ‘’Vierde Kruistocht,’’ History Maps, Geraadpleegd op 26 maart, 2024, Vierde kruistocht (history-
maps.com)
[^5]: ‘’Post Miserabile,’’ Alchetron, Geraadpleegd op 26 maart, 2024, https://alchetron.com/Post-
Miserabile.
[^6]: ‘’Vierde Kruistocht.’’
[^7]: ‘’Robert of Clari’s account of the Fourth Crusade,’’ De Re Militari, Geraadpleegd op 26 maart, 2024,
https://deremilitari.org/2014/01/robert-of-claris-account-of-the-fourth-crusade/.
[^8]: ‘’Venice and the treasures of the 4th Crusade,’’ Rome on Rome, Geraadpleegd op 27 maart, 2024,
https://romeonrome.com/2014/10/2014-venice-and-the-treasures-of-the-4th-
crusade/#:~:text=In%201198%2C%20Pope%20Innocent%20III,today&#39;s%20dollars%2C%20it&#39;s%20abo
ut%20%2414%2C700%2C000.
[^9]: ‘’Vierde Kruistocht.’’
[^10]: ‘’Regering van Manuel I Komnenos,’’ Geraadpleegd op maart 27, 2024, https://history-
maps.com/nl/story/Byzantine-Empire-Komnenian-Dynasty/event/Reign-of-Manuel-I-Komnenos.
[^11]: ‘’Robert of Clari, 19.’’
[^12]: ‘’Manuel I Komnenos.’’
[^13]: ‘’Robert of Clari, 20.’’
[^14]: ‘’Robert of Clari, 24.’’
[^15]: ‘’Robert of Clari, 32.’’
[^16]: ‘’Robert of Clari, 41.’’
[^17]: ‘’Robert of Clari, 44.’’
[^18]: ‘’Robert of Clari, 57’’
[^19]: ‘’Robert of Clari, 58.’’
[^20]: ‘’Robert of Clari, 59.’’
[^21]: Venice and the treasures of the 4th Crusade – Rome on Rome
[^22]: https://barteredhistory.wordpress.com/2023/03/30/the-ransacked-relics-of-constantinople/
[^23]: https://www.pallasweb.com/deesis/statues-and-works-of-art-lost-in-the-fourth-crusade.html
[^24]: https://www.worldhistory.org/article/1188/1204-the-sack-of-constantinople/
