---
id: 101
title: 'Tradities van de wereld, bind samen'
subtitle: 'Sticht een mondiale orde'
image: 24245cec-f8c1-4d46-b4a6-3607ce647c3f.jpg
anchor: Smart
description: 'Waarom hebben we een mondiale orde nodig om de balans in de wereld te behouden? Lees hoe een Heilig Rijk kan voorkomen dat de wereld verder fragmenteert en digitaliseert.'
authors:
    - 'De redactie'
theme: 'Cultuur en Maatschappij'
tags:
    - Globalisme
date: '2023-02-24'
draft: true
---

Nu het wereldwijde geopolitieke spel verder onder druk staat, stevenen we verder af op een nieuwe wereldoorlog. Het westen is langzaam vervallen tot een wanordelijk radicaal element op het wereldtoneel. Met het verlies van moraliteit en de technologisch baanbrekende positie is het de grootste dreiging geworden voor de wereldwijde orde en balans. Samen genomen met het versnellen van het wiel der tijd, de exponentiële technologische vooruitgang, stevenen we af op een werkelijk Armageddon, een totale eindstrijd om de orde in de wereld en haar voortbestaan of de vernietiging van alles.

Ik betoog in dit stuk dat het lot van de mensheid een mondiale orde is. Een Heilig Rijk dat de technologische vooruitgang en het wiel der tijd (de degeneratie van de wereld) een halt toe kan roepen. Wanneer dit niet gebeurt zal de wereld steeds verder fragmenteren en digitaliseren met als eindpunt de *Technologische Singulariteit*, de duivel geïncarneerd in de binaire transistors. Om mijn betoog kracht bij te zetten ontleed ik mijn argumentatie. Ik leg het traditionele begrip van orde uit, hoe wanorde het kwaad is, en hoe een *mondiaal Heilig Rijk* het lot is van de mensheid en de enige oplossing voor onze politieke problematiek; de traditionele oplossing.

Het belangrijkste principe van religie (of traditie) is niet didactiek of het welzijn van individuele belijders. Het belangrijkste principe van religie is het behoud van orde. Zolang er structuur en gehoorzaamheid is in de maatschappij is hij bestuurbaar en in goede banen te leiden. Zodra er onzekerheid ontstaat over wie het voor het zeggen heeft hebben de krachten van de natuur vrij spel, zullen afscheidingen en schisma’s het systeem ontwrichten en verwordt het tot totale chaos waar het ieder voor zich is.

Wanneer machten zoals naties in onderlinge competitie verkeren zijn enkel kapitalistische innovatie en groeiende BBP-en de manier van overleven. Deze innovatie fragmenteert de wereld steeds verder en dit neemt exponentieel toe tot het de mens totaal vervreemdt van de organische wereld, gelijk aan het verlies van traditie of de omzetting van kwaliteit naar kwantiteit. Het wiel der tijd is bijna op het einde van haar omwenteling waar de onbegrensde wereld van de machines alles zal opslokken middels oneindige innovatie en met opkomend zelflerend vermogen (kunstmatige intelligentie) zal het eindigen in de Technologische Singulariteit, de duivel geïncarneerd, een alles opslokkende kanker. Zo hebben we nu al de hel op aarde gecreëerd waarin mensen ontwricht zijn van de organische natuurlijke wereld en beland zijn in een strijd der machines en met het gebrek aan orde, hopeloosheid, en de morele ontwrichting afleiding zoeken in oppervlakkig consumentisme.

{{< advert >}}

De enige manier om deze hypertrofische toename van machines en de dissolutie van de organische wereld en de menselijke standaard te voorkomen is wanneer het systeem een plafond krijgt. Een absolute macht die groei, innovatie, fragmentering stopt, het wiel der tijd pauzeert. Dit is wat in de traditionele wereld en bijvoorbeeld de Christelijke traditie aangeduid wordt met het duizendjarig vrederijk dat gesticht zal worden na de eindtijd en de duivel zal ketenen. Dit is waar de wereldoorlogen over gingen. Wie heeft de uiteindelijke macht, wie behoudt de balans? Helaas hebben voorgaande wereldoorlogen niet geleid tot een definitieve traditionele wereldmacht.

Daarom betoog ik, me beroepend op de overal terugkomende principes van traditie, dat we ons als wereld moeten verenigen om de eindtijd een halt toe te roepen; een mondiaal Heilig Rijk te stichten. Hiertoe zijn drie manieren. Of de grote wereldlijke tradities verenigen zich uit begrip voor het grotere doel van behoud van de balans. Zoals een gerestaureerd kunstwerk bestaande uit losse aan elkaar gelijmde delen. Of één macht die bepleit deze traditie in pacht te hebben verovert de wereld en vestigt een nieuwe orde. Dit is het fascisme van bijvoorbeeld de Islam of het Nazisme. De derde mogelijkheid is dat de Messias opstaat en een nieuwe, alles verenigende Traditie sticht. Enkel hebben we hier geen invloed op en wordt dit pas van belang als het Heilige Rijk al is gesticht en we ons gaan voorbereiden op het herstel van de Traditie en de herstart van de cyclus, of de komst van de Hemel op aarde, afhankelijk van je leer.

Dit Heilige Rijk moet als een overkoepelende orde over de wereld fungeren. Het zou slechts een paar kernprincipes moeten kennen. Zoals de vaststelling van hiërarchie, wat het een Rijk maakt. De onschendbaarheid ervan, wat het Heilig maakt. En haar typologische Goedheid; het doel van behoud van balans en tegenhouden van verdere innovatie met overeenstemming dat de Technologische Singulariteit een bedreiging is voor de mensheid en de hele wereld. Elke natie die deze hand vol principes niet onderschrijft is typologisch Kwaadaardig en zou de oorlog verklaard moeten worden. Eventueel zouden er nog een reeks andere inferieure principes toegevoegd kunnen worden zoals een kosmologische blik op het ontstaan en lot van de mensheid en wereld, de preventie van vermenging van laag met hoog bloed, uitwerking van de staatsrechtelijke, politieke structuur en een metafysica. Alhoewel deze niet verplicht erkend hoeven te worden door machten ter preventie van onenigheid wat zal leiden tot oorlog en consequent verlies van orde.

Samengevat, de grote tradities van de wereld moeten zich verenigen en een nieuwe mondiale orde, een Heilig Rijk, stichten. Het is minder belangrijk welke orde dat is dan dat er een orde is, een balans. Dit is het lot van de (industriële) mensheid en wereldoorlogen zullen zich blijven herhalen tot deze orde gesticht is. Dit om de technologische groei te begrenzen en verdere fragmentatie van de wereld te stoppen.

Afsluitende boodschap, zolang we op ‘rechts’ blijven kibbelen over seculiere zaken zullen we nooit onze gedeelde conservatieve doelen behalen. De fragmentatie op rechts is hier een pijnlijk voorbeeld van. Het is tijd dat rechts een definitieve gedeelde metafysische blik formuleert, eentje ontdaan van persoonlijke eigenaardigheden die is genageld aan de wereld der vormen, een top-down wereldbeeld dat ideeën niet afstoot maar integreert. Dit stuk is een poging om een hoeksteen van zo’n alomvattend ideologisch kader neer te leggen.
