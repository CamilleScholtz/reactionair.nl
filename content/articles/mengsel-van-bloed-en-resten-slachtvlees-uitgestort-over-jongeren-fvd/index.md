---
title: 'Mengsel van bloed en resten slachtvlees uitgestort over jongeren FVD'
subtitle: 'Media en politici blijven stil'
date: '2023-06-29'
authors:
    - 'Camille Scholtz'
themes: 'Politiek en Actualiteit'
image: f0988858-c305-46a2-bab2-7e7b767a51db.jpg
anchor: Smart
tags:
    - 'Pim Lammers'
    - FVD
    - Media
---

We weten inmiddels wel dat de dingen oneerlijk zijn. Één bepaalde wereldvisie domineert en datgene dat indruist tegen deze visie is vreemd of zelfs eng en gevaarlijk. Een natuurlijk verschijnsel, en zelfs acceptabel tot op zekere hoogte. 

Wanneer een verward persoon met fakkel in de buurt komt van het huis van Sigrid Kaag, wordt dat als doodsbedreiging opgevat. Wanneer iemand het huis van Wybren van Haga binnendringt, wordt daar weliswaar mondjesmaat melding van gemaakt, maar blijft de grote verontwaardiging uit.

Deze week werd er een mengsel van bloed, resten slachtvlees, en naar verluidt, uitwerpselen, gestort over een groep jongeren van de jongerenafdeling van Forum voor Democratie. Wat mogelijk schokkender is, is de reactie, of misschien wel het gebrek hieraan van journalistiek en politiek Nederland. 

{{< tweet user="Rhode___" id="1672971991626784769" >}}

Wanneer *Reactionair.nl* een feitelijk artikel schrijft over Pim Lammers, gevuld met verwijzingen en bronnen, en dit artikel vervolgens viraal gaat, wordt er een persverklaring uitgebracht waarin Lammers beweert dat mensen hem zouden hebben bedreigd. Binnen enkele uren staat dit op de voorpagina van elke krant, want een auteur moet vrij zijn om te schrijven wat hij wil zonder bedreigd te worden. Zelfs Kaag en Rutte bleven niet stil.

{{< tweet user="bartwhiddema" id="1672883824865280000" >}}

Bart Hiddema is bestuurslid bij de jongerentak van D66.

{{< tweet user="NinodeVries" id="1672639818638016514" >}}

*Geliked* door Jeroen Welling, "coördinator interactie" bij Nu.nl, en Quinty Kolbe, kandidaat PvdD Amsterdam.

{{< tweet user="PJO_Radicaal" id="1672637790218059778" >}}

*Geliked* door Calvin van Laaren, videomaker bij de VPRO, Dees de Jong, bestuurslid bij DWARS, de jongerentak van GroenLinks, en opnieuw, Quinty Kolbe.

{{< twitter_simple user="debroervanroos" id="1673021097522987012" >}} 


Naast deze jubelende reacties is het nog veelzeggender dat we nog geen enkele welbekende afkeurende tweet van bewindspersonen hebben gezien. Ze vinden het prima. Net zo voor de journalistiek; niets op het journaal. Geen talkshow met mensen die geschokt acteren met het gebruikelijke riedeltje over gevaar voor "de vijheid", "de rechtsstaat" en "de democratie". Slechts stilte.

Bovenop deze hypocrisie ligt nog een extra laag hypocrisie: het zijn namelijk bij uitstek díegenen die het meest opzichtig koketteren met begrippen als "rechtstaat", "democratie", "debat" en "representatie" die zich nu verkneukelen over dit geweld tegen politieke tegenstanders. Het zijn júist de uitgestreken melkmuiltjes die met onuitstaanbaar zalvende stemmen het belang van "dialoog", "geweldloosheid" en "het democratisch proces" prediken, die met gloeiend genot de verwonding van een jong JFVD-meisje aanmoedigen.

{{< advert >}}

Het is heel duidelijk dat deze aanval politiek gemotiveerd was, en in het uiterst kleine geval dat dit niet zo was, waren de gevolgen, en zeker de reacties, van politieke aard. Begrijpelijk is zo dat jongeren nu meer dan ooit geneigd zijn om hun mening niet te uiten, uit angst om aangevallen te worden. Zo is ook voor te stellen dat wanneer een JFVD’er thuiskomt onder het bloed, ouders zo geshockeerd zijn dat ze hen niet meer toestaan om naar toekomstige evenementen te gaan uit angst voor hun kinderen.

Probeer je gewoon eens voor te stellen wat de reactie zou zijn als de JFVD’ers een emmer rood vloeistof (en dit hoeft niet eens bloed te zijn!) over iemand of iets zouden gooien als protest. Zelfs als het niet op een persoon was, zou Nederland gek worden. De wereld zou te klein zijn.

Wat ook duidelijk is, is dat, in onze huidige politieke cultuur, woorden als "democratie" en "rechtstaat" hun intrinsieke betekenis verloren hebben. Wanneer de zelfbenoemde "waakhonden" van de democratie politiek geweld aanmoedigen, is er geen sprake meer van een integer democratisch proces. In plaats van met hun intrinsieke betekenis, woorden deze begrippen uitsluitend instrumenteel gebruikt: het zijn de verbale tegenhangers van de emmers en stokken waarmee men de tegenstander te lijf gaat.

*”When we win, do not forget that these people want you broke, dead, your kids raped and brainwashed, and they think it's funny.”* — Sam Hyde
