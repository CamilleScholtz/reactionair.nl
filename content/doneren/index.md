---
layout: donate
subtitle: Steun Reactionair.nl
title: Doneren
---

Wat begon als project van een gemotiveerde eenling groeit nu uit tot een volwaardig intellectueel platform van formaat. Het pad bewandeld door *Reactionair.nl* is nog maar kort, maar we mogen zo onderhand al wel spreken van een mooie tocht, die nog lang niet ten einde komt.

{{< image caption="Quentin Massys, The Tax Collectors." src="tax.webp" >}}
		
Daarom starten we een fondsenwervingsactie. Nu het profiel van Reactionair.nl steeds duidelijker naar voren komt, in de vorm van uiteenlopende bijdragen van een divers gezelschap scribenten, is het tijd om een en ander te herkalibreren. Wat niet zal veranderen is de hoge kwaliteit die u van ons gewend bent. Toch zijn er altijd verbeterpunten. Langzaamaan worden de layout en technische aspecten steeds een beetje mooier en beter. Men vindt ons beter in zoekmachines en de Nationale Bibliotheek archiveert de stukken die op onze website verschijnen voor het nageslacht. Meer bezoekers betekent ook een zwaarder beroep op onze server, waar helaas ook een prijskaartje aan zit.
		
Naast de server- en domeinkosten willen we ook investeren in onze podcast. We zien hier een leegte in het intellectuele landschap die nodig gevuld moet worden met dezelfde kwaliteit zoals u die ook in onze artikelen vindt. Hoge productiewaarde, scherpe analyses en onderbelichte onderwerpen. Het opgehaalde geld zal direct ten goede komen aan apparatuur ten behoeve van deze podcast. Gelukkig hebben we al de nodige kennis in huis en is het dus puur een kwestie van de financiering rond krijgen. En op dat punt doen we een beroep op onze lezers.

Alle stukken blijven gewoon gratis. Ook de podcast zal gewoon gratis verkrijgbaar zijn en blijven. We willen geen drempels opwerpen, maar kunnen wel een steuntje in de rug gebruiken.
