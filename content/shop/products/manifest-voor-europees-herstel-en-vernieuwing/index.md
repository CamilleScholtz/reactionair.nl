---
title: 'Manifest voor Europees herstel en vernieuwing'
writers:
    - 'Alain de Benoist'
pages: 45
publishers: Arktos
date: '2023-07-20'
languages: Nederlands
front: 8cf1e034-84be-423c-852d-5dd67dd5c2ac.jpg
variants:
    - { name: Paperback, isbn: 978-1-910524-31-2, supplier: 'Ex Libris', size: { height: 216, width: 140, depth: 3 }, import_price: { currency: EUR, amount: 5.76 }, price: 10.99, out_of_stock: 0 }
tags:
    - Europa
    - 'Alain de Benois'
---

Tribalisme versus mondialisme, jacobijns nationalisme versus internationalisme, liberalisme versus marxisme, individualisme versus collectivisme, progressivisme versus conservatisme staan tegenover elkaar in een identieke zelfgenoegzame logica die geen enkele ruimte laat voor een derde optie. Al een eeuw lang gaat achter het masker van deze kunstmatige tegenstellingen het wezenlijke schuil: de omvang van een crisis die schreeuwt om een radicale vernieuwing van onze denkwijze, onze methode van besluitvorming en onze manier van ageren.

Men zal dus in dit boek tevergeefs zoeken naar een spoor van voorgangers, van wie we dan slechts de erfgenamen zouden zijn. Wij hebben de vruchten geplukt van allerlei - zeer verschillende - theoretische verworvenheden uit het verleden. Bij het uitvoerig verkennen van de geschiedenis hebben we nooit geaarzeld die idee n over te nemen die ons juist leken te zijn, om het even uit welke denkrichting ze afkomstig waren. Deze benadering via dwarsverbanden wekt overigens geregeld de woede op van de waakhonden van het correcte denken. Zij willen de ideologische orthodoxie bevriezen om elke nieuwe synthese, die hun intellectueel comfortabele positie bedreigt, lam te leggen.
