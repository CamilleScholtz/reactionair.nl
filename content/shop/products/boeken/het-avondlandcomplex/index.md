---
id: 120
title: 'Het avondlandcomplex'
subtitle: 'Een kleine verhandeling over de bevrijding van schuldgevoelens'
front: 21f39290-53ed-4dca-aa17-1e3870f42c00.jpg
variants:
    - { id: 128, price: 23.99, format: paperback, isbn: 978-9-492161-36-9 }
writers:
    - 'Alexandre del Valle'
pages: 300
publisher: 'De Blauwe Tijger'
language: Nederlands
advertisable: true
date: '2017-07-01'
---

Pathologische zelfbeschuldigingen tasten de grondslagen van de open samenleving aan. Ze zijn het tegendeel van gezonde zelfkritiek. Del Valle laat zien dat dit Avondlandcomplex er niet op is gericht lessen te trekken uit het verleden, maar is gericht op het aanwakkeren van onze zelfhaat en de haat van anderen jegens ons. Om zijn gevoel voor eigenwaarde te hervinden – wat een voorwaarde is voor het respect van anderen – moet het Westen een bevrijding van schuldgevoelens ondergaan.

Del Valle bepleit dat het Westen zijn eigen identiteit hervindt en van daaruit ook andere geopolitieke en strategische keuzes maakt. Als het Westen de eigen beschaving weer op waarde leert te schatten, komt het ook toe aan een realistische kijk op geopolitiek. Voor het overleven van westerse naties in een veranderende globale context, moet het zich niet laten leiden door – dikwijls contraproductieve – universalistische pretenties. De Slavisch-orthodoxe wereld, die maar al te vaak gedemoniseerd wordt, neemt daarin een belangrijke plaats in.

Dr. Alexandre del Valle (1968) is historicus, (geo)politiek analist en essayist. Hij heeft gedoceerd aan diverse scholen en universiteiten en publiceert geregeld in diverse Franse dagbladen en tijdschriften. Del Valle publiceerde door de jaren diverse boeken, onder andere over islamisering, jihadisme, de situatie van christenen in het Midden-Oosten en de kwestie van het Turkse eu-lidmaatschap.
