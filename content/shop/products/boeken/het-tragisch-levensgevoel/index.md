---
id: 112
title: 'Het tragisch levensgevoel'
subtitle: 'In de mensen en de volkeren'
front: f412bd64-fcd8-4022-ab22-41145d220e0e.jpg
back: 4902132a-6977-4f71-9923-ea2dfce6a44a.jpg
tags:
    - 'Robert Lemm'
variants:
    - { id: 120, price: 24.99, format: hardcover, isbn: 978-9-492161-02-4 }
writers:
    - 'Miguel de Unamuno'
pages: 400
publisher: 'De Blauwe Tijger'
language: Nederlands
advertisable: true
date: '2015-12-01'
---

Miguel de Unamuno (1864-1936) geniet in ons land nog steeds grote bekendheid als literator. Maar in zijn eigen tijd werd hij algemeen gerespecteerd als een zeer groot denker. Zijn filosofisch hoofdwerk is “Het tragisch levensgevoel in de mensen en de volkeren”, uit 1912. Het is in vele talen vertaald en wordt tot op de dag van vandaag goed gelezen.

Het tragisch levensgevoel in de mensen gaat gepaard met de innerlijke strijd tussen rede en geloof, tussen hoofd en hart die ieder rechtgeaard en weldenkend mens hoort te doorstaan. Unamuno joeg de Staat, de Kerk en de Kunst tegen zich in het harnas. Als Don Quichot bestormde hij de molens van de Moderniteit, de Publieke Opinie, Academia en wat tegenwoordig Cultuur heet. Wie zich niet bekommert om de onsterfelijkheid van de ziel en God vond hij de moeite niet waard.

Filosofie, theologie, poëzie, antropologie en historisch bewustzijn vormen een unieke eenheid in dit profetisch monument van wie door niemand minder dan Jorge Luis Borges de grootste en meest universele Spaanstalige auteur van de twintigste eeuw is genoemd.
In het verleden, en ook recent zijn van Unamuno romans in het Nederlands vertaald die hij zelf zijn stiefkinderen noemde. Het tragisch levensgevoel in de mensen en de volkeren, dat oorspronkelijk in 1912 verscheen en in vele talen werd vertaald, is zonder enige twijfel zijn meest representatieve bloedeigen kind.

Robert Lemm publiceerde onlangs Miguel de Unamuno, de ziel van Spanje, een tweetalige bloemlezing van kerngedachten en uitspraken uit diens complete oeuvre, voorafgegaan door een essay over de man die alle literaire genres beoefende en uittorende boven de partijen die zijn land verdeeld houden tot op de dag van vandaag.
