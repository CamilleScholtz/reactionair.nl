---
id: 117
title: 'De weg terug'
subtitle: 'Schopenhauer voor een dolende wereld'
front: b68cf0f2-8079-425b-a248-444c2ce23b52.jpg
tags:
    - 'Arthur Schopenhauer'
variants:
    - { id: 125, price: 21.99, format: paperback, isbn: 978-9-493262-13-3 }
writers:
    - 'Joris van Rossum'
pages: 188
publisher: 'De Blauwe Tijger'
language: Nederlands
advertisable: true
date: '2022-04-29'
---

Het boek De weg terug: Schopenhauer voor een dolende wereld van Joris van Rossum geeft een commentaar op het werk van de Duitse filosoof Arthur Schopenhauer (1788-1860) in dialoogvorm. Van Rossum (1970) studeerde biologie en promoveerde in de wijsbegeerte. Hij is, net als ik, een levenslange bewonderaar van de filosofie van de Duitse meesterstilist.

Van Rossum’s diagnose van de wereld en de tijd waarin hij leeft zijn overigens net zo eigenzinnig als die van zijn grote voorbeeld. Zo schrijft hij: ‘De gehele publieke sfeer in de westerse wereld is in de ban geraakt van een geleidelijke stijging van de gemiddelde temperatuur op aarde. Doemscenario’s over het einde der tijden domineren het nieuws en een paniekerig schoolmeisje uit Zweden zet de toon voor het debat.’
Ook over de hedendaagse genderpolitiek heeft Van Rossum een duidelijk oordeel. De bioloog in hem zegt: ‘Ook biologische zekerheden worden in een mum van tijd overboord gegooid. Verschillen tussen man en vrouw en hun seksuele voorkeuren blijken plotseling “sociale constructen” te zijn, in het leven geroepen door de blanke man met als doel om zijn dominante positie in de samenleving in stand te houden.’
