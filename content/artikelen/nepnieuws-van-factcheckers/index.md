---
anchor: Center
authors:
- Dennis
tags:
- Thierry Baudet
date: "2022-08-12"
image: fzyt-phwyaezntn.jpeg
subtitle: Hoe FVD-watchers langzaam in hun eigen complottheorie zijn gaan geloven
themes: Onderzoek en Speurwerk
title: Nepnieuws van factcheckers
---
Sommige mensen op twitter hebben te veel vrije tijd. Een aantal lui hebben het namelijk hun levenswerk gemaakt om Forum voor Democratie (FVD) constant in de gaten te houden. Iedereen die ook maar spreekt met iemand van FVD zit in een groot complot en moet *exposed* worden. Deze *‘FVD-watchers’* zoals zij zichzelf soms noemen hebben echter niet door dat zij – bewust of onbewust – verstrikt zijn geraakt in hun eigen complottheorie en de hele dag door broodkruimels zoeken om hun eigen waanbeeld te bevestigen. Dit werd bevestigd toen er een artikel in De Groene Amsterdammer verscheen genaamd *‘influencers van Wodan’* met een passage over de duistere Minecraft-geschiedenis van FVD-Kamerlid Freek Jansen.[^1]

Freek Jansen zou in 2013 actief zijn geweest op YouTube en een platform bieden voor mensen die Minecraft met elkaar wilden spelen. *FVD-watcher* Marina “tante Sidonia” Meeuwisse – bekend onder de twitternaam *@mmeeuw* – tweette over hoe Jansen fanatiek het Derde Rijk zou verheerlijken met zijn Minecraft-bouwwerken die versierd zouden zijn met rode vlaggen. Het lijkt misschien ongepast, maar na minder dan één minuut googelen wordt duidelijk dat dit niets te maken heeft met het Derde Rijk. Op een website is de desbetreffende *map* te vinden en daar staat dat het hier gaat om een *“The Hunger Games”* *map*, gebaseerd op de gelijknamige film die weer gebaseerd is op de gelijknamige boekenserie.[^2] Meeuwisse laat deze informatie bewust weg. Vermoedelijk om haar achterban nog meer tegen FVD en Jansen op te zetten. Het is namelijk geen geheim dat zij het niet op deze partij heeft. Door haar obsessieve haat jegens FVD heeft ze langzaam haar eigen alternatieve realiteit ontwikkeld.

Meeuwisse is echter niet alleen. Haar twitter-vrienden en volgers helpen haar constant deze theorie te bevestigen en geloven er zelf ook heilig in. Ze houden elkaar allemaal in hun eigen echokamer door enthousiast elkaars waanideeën te retweeten en verder te verspreiden. Elke gelegenheid om FVD te *bashen* grijpen zij met hun plakkerige handjes aan. Zelfs humor is niet meer veilig. Met (vermoedelijk) anonieme accounts infiltreren zij Twitter-spaces – een soort openbaar bellen op Twitter – om opnames te maken en grappen bloedserieus te nemen. Alles onder het mom van ‘fascisten’ ontmaskeren en ‘nepnieuws’ tegengaan. Het probleem is alleen dat deze *FVD-watchers* op dit punt daadwerkelijk geloven dat er tijdens een JFVD-zomerkamp een Twitter-space is georganiseerd, waarin – onder leiding van Thierry Baudet – naar aanleiding van een gesprek over Hitler een plan is gesmeed om de journalist Chris Aalberts te intimideren. 

{{< tweet ChrisAalberts 1557703546426073090 >}}

Dit alles bevestigt hun eigen vermoedens, hun eigen complot. Echter, niks van dit alles is waar. Sterker nog; Baudet had niet eens spreekrechten in de Twitter-space en was slechts voor enkele minuten als luisteraar aanwezig; er was geen discussie over Hitler, maar er werd gesproken over het artikel van De Groene Amsterdammer en de *“The Hunger Games”* Minecraft creaties die Freek Jansen 10 jaar geleden maakte, toen hij een tiener was, en die op een of andere manier eigenlijk een goed doordacht hondenfluitje naar neo-nazisme moeten voorstellen.

Alleen door deze complot-tweets van Meeuwisse en Aalberts – die direct meeging in deze theorie – krijgt het Openbaar Ministerie nu wel tweets van anonieme twitteraars dat ze een onderzoek in moeten stellen naar Baudet en FVD. Langzaam zijn de *FVD-watchers* gaan doen waar ze juist FVD van beschuldigen; nepnieuws verspreiden, suggestief knipwerk en mensen ophitsen.

{{< tweet CamilleMeloen 1557756530346364932 >}}

Langzaam zijn de *FVD-watchers* in hun eigen complottheorieën gaan geloven en zijn ze dagelijks obsessief bezig met het zoeken naar verbanden die niet bestaan. Ze zijn spoken gaan zien. Humor bestaat niet meer en overal moet wel een duistere agenda achter zitten. Het is voor hen niet meer mogelijk voor te stellen dat met opmerkingen zoals “Fascisten voor Democratie” geen daadwerkelijk plan in werking wordt gezet om de naam aan te passen, maar er slechts de spot wordt gedreven met hun eigen obsessieve gedrag. Het zou voor deze mensen zelf beter zijn om hun Twitter te verwijderen, aan hun eigen bloeddruk te denken en lekker van hun pensioen te gaan genieten.

[^1]: Sal Hagen, Jaap Tielbeke en Coen van de Ven, *[Influencers van Wodan
](https://www.groene.nl/artikel/influencers-van-wodan)*.
[^2]: Planet Minecraft, *[The Hunger Games Minecraft Server](https://www.planetminecraft.com/server/lantea-pvp---factions-/)*.
