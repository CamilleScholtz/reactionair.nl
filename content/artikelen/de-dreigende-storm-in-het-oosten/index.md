---
auteurs:
- Sanura
date: "2022-04-06"
dossiers:
- Oekraïne
subtitle: Hongarije en de EU
themas: Politiek & Actualiteit
title: De dreigende storm in het Oosten
---


{{< image
	caption="Viktor Orbán; tekening door Siegfried Woldhek."
>}}

Orbán won voor de vierde keer op rij. En hij won overweldigend. Hij krijg bijna 5% meer van de stemmen dan de laatste keer, en voegde zelfs 2 zetels aan zijn supermeerderheid in het parlement toe. Prominente *D66*’ers beweerden meteen (zonder bewijs) dat er sprake was van fraude. De _OSCE_ weerlegde dit echter. De oppositie erkende haar nederlaag en haar fouten. Kwam het door hun partijloze kandidaat, door de elitaire retoriek, onderlinge verdeeldheid, of de slechte reactie op de oorlog in Oekraïne? Het antwoord is natuurlijk, dat het allemaal een rol speelde.


Orbán lijkt klaar voor een intens gevecht met de EU. Alhoewel Orbán vaak pro-Poetin is genoemd heeft hij vooral een fanatieke neutrale positie ingenomen, een beetje precies zoals Zweden tijdens de Tweede Wereldoorlog. Dit heeft kwaad bloed gezet. Je bent of fanatiek tegen Poetin of je steunt hem. Orbán’s Hongarije is uitzonderlijk eigenzinnig. 

En nu dreigt de EU met sancties tegen Hongarije. Sommige linkse activisten wilden dat al voor de verkiezingen maar Europese Commissie ging daar niet in mee. Waar moeten sancties eigenlijk voor zorgen? Een _Hexit_? Hongarije motiveren om nieuwe/extra bondgenoten te zoeken binnen de _EU_? Om juist nog afhankelijker te worden van handel met Rusland? Orbán heeft sympathie getoond voor het Turanisme. Willen ze echt dat hij meer gaat optrekken met Turkije?

Aan de ene kant was het netjes om te wachten met sancties tot na de verkiezingen om illegitieme inmenging te voorkomen, aan de andere kant lijkt het nu alsof Hongarije gestraft wordt omdat het volk weer voor Orbán heeft gekozen. Dat wekt een antidemocratische indruk.

De vraag is, waren ze ook begon met zulke sancties als de oppositie had gewonnen? Dat had niet in 2 of 3 dagen dingen veranderd. Er kan worden aangenomen dat Orbán zijn beleid doorzet maar dat kan niet de basis zijn voor juridische straffen. Als Orbán V (hij leidde al een keer een regering van 1998 tot 2002) gestraft kan worden voor het beleid van Orbán IV, kan Rutte IV dan nu gestraft worden voor bepaalde dingen die plaatsvonden onder Rutte III? Zijn dit sancties tegen de staat van Hongarije of specifiek tegen Orbán?

En waarvoor zijn de sancties precies? Ik heb gelezen over aanvallen op de rechtsstaat. Maar helaas heeft de EU nooit echt uitgelegd wat de kernelementen daarvan zijn en wat die precies inhouden. Je moet eerst duidelijke regels hebben voordat je straffen gaat uitdelen voor het overtreden van de regels. De _EU_ heeft geen grondwet, haar verdragen zijn op veel punten vaag en hetzelfde geld voor haat essentiële idealen.

Orbán kan niet gebroken worden met sancties, alleen geprovoceerd. De oppositie licht aan diggelen. Orbán zal eerder een Hexit omarmen dan meegaan in een telkens progressievere en meer gecentraliseerde _EU_. Wordt Hongarije de eerste dominosteen? Het reactionaire Oosten tegens het progressieve Westen? Kan de _NAVO_ standhouden als de _EU_ in elkaar stort?
