---
title: 'Rudy Bouma, kleine psychoanalyse van een groot onbenul'
subtitle: 'Of hoe een emoticon-connaisseur als ridder voor globohomo de vermaledijde wappies bestrijdt'
date: '2022-02-10'
authors:
    - 'Paars van Grinsterer'
    - 'De Melancholieke Nar'
themes: 'Onderzoek en Speurwerk'
image: thumb.webp
anchor: Smart
tags:
    - Woke
    - 'Rudy Bouma'
    - Wappies
    - Corona
---

Als Rudy Bouma niet in een afgehuurde loods staat om ons bang te maken met verhalen over eenzame wolven en neo-nazi’s, lijkt hij vooral zijn tijd door te brengen op Twitter. Alwaar hij simpele zielen de les leest om hen “de wetenschap” bij te brengen, net zoals de zendelingen van weleer de ongewassen inboorlingen van donker Afrika het woord van God kwamen brengen.

Zo neemt hij ene _“@bar_bizar”_ onder de loep. Een onbekende, anonieme twitteraar. Hij maakt een schermafbeelding van haar tweet, googlet 3 artikeltjes die haar stelling ontkrachten om waarschijnlijk daarna gretig zijn dopamine niveau omhoog te *f5*'en. De _likes_ stromen binnen, meer dan 600 in vier uur! Dat is een hoge opbrengst voor zulk laaghangend fruit.

{{< tweet user="rudybouma" id="1491377925413031938" >}}

Simpele zielen de les lezen is natuurlijk tot daar aan toe. Smaakvol is het niet te noemen, maar een dopamineverslaving gaat ook niet over rozen. Een beetje ziekelijk wordt het als Rudy weer eens zijn ongevaccineerdedoden-draadje bijwerkt. Daarin verzamelt Rudy berichten over voornamelijk obese mensen in verre landen die dood gingen met of aan (dat wordt meestal niet duidelijk) corona. Bonuspunten als ze ooit een sport deden of nog niet de 60 gepasseerd zijn.

Waar maak je je druk om, zul je je misschien afvragen. Mocht je Rudy het voordeel van de twijfel geven kun je het draadje zien als waarschuwing, toch? Is dat dan niet zinvol? Uiteraard wel maar daar hoef je geen draadje met foto’s van overleden mensen voor aan te maken. Dat geeft namelijk een zeer vertekend beeld. Gelukkig is corona namelijk niet heel gevaarlijk voor mensen onder de 60. Zou Rudy de data delen (‘de’ wetenschap) zou het echter niet zo’n indruk maken. Nee, Rudy kiest er bewust voor om er een soort morbide wappiecircus van te maken, met zoveel mogelijk plaatjes. Over plaatjes gesproken, daar is onze journalist gek op.

Onder zijn ongevaccineerdedoden-draadje zie je ook de reacties van de mensen die Rudy voorzien in zijn dopamineverslaving. Deze mensen vinden het hilarisch dat mensen die niet gevaccineerd zijn geen niertransplantatie krijgen en daardoor sterven, of dat hun kinderen uit huis geplaatst worden. Rudy waagt zich niet (openlijk) aan zulke verwerpelijke uitingen van leedvermaak, maar corrigeert niet en neemt geen afstand. Nee, hij blijft er mee doorgaan. 

{{< tweet user="rudybouma" id="1424305091406974985" >}}

Zo is de modus operandi van het kartel: de kopstukken houden het gezicht in de plooi en hebben de mond vol over woorden die er toe doen en over fatsoen; het vuile werk van het uitschelden, bedreigen en neerknuppelen laten ze over aan hun onderknuppels. Dat journalisten geen kritische noten kraken in het coronadebat is tot daar aan toe. Maar het actief voor schut zetten van “wappies”, in dienst van de _NPO_, dat is toch echt het andere uiterste. Als journalist die betaald wordt door de belastingbetaler mag van je verwacht worden dat je mensen met invloed en macht aan de tand voelt. 

Deze notie is al eens eerder voorbij gekomen op twitter. Maar _du moment_ dat Rudy wordt aangesproken op zijn gebrek aan empathie, verwijst meneer -niet lachen- naar zijn _FAQ_, waarin hij ons verzekert wel degelijk vol empathie en mededogen te zitten. _Methinks the journo doth protest too much_.

{{< tweet user="rudybouma" id="1485246305979052036" >}}

Feit is dat zogeheten wappies in de hoek zitten waar de klappen vallen. Zij zijn de ware verworpenen der aarde, samen met tokkies, incels en de mythische boze blanke man. Wie enig empathie in zijn donder heeft, richt zich op deze groepen, die niet voor niets grote overlap vertonen, en vraagt zich af welke legitieme grieven er schuilgaan achter hun weliswaar niet altijd even verfijnde aanklachten tegen de heersende orde. 

Rudy kiest er echter voor naar onder te trappen en dit zegt alles over zijn verdorven karakter.
