+++
title    = "De terrorist-naar-deradicaliserings-expert-pijplijn"
subtitle = "Onderzoek naar Soumaya Sahla en Jason Walters"
auteurs  = ["Camille Meloen"]
date     = "2021-12-05"
category = "Politiek"
draft    = false
+++

Onlangs kwam aan het licht dat de _"tafelvoorzitter terrorisme en radicalisering"_ van de _VVD_, Soumaya Sahla, een veroordeelde Hofstadterroriste is. Vreemd, interessant, uniek? Of toch niet? Eigenlijk deed het me onmiddellijk denken aan Jason Walters, net als Soumaya Sahla een veroordeeld Hofstadterrorist; hij gooide een handgranaat naar de politie. En net als Sahla, nu een ultraliberaal die een luizenbaantje heeft als _"deradicaliseringsexpert"_. Laten we eens graven en kijken wat we over deze personen kunnen vinden.


### Soumaya Sahla

Volgens haar pagina op de website van de _VVD_ komt Sahla uit een _"islamitisch religieus milieu"_,[^1] maar echter geen enkele vermelding dat zij een veroordeelde terroriste is.

Vóór Sahla's leven als _"deradicaliseringsexpert"_ voor diverse overheidsorganisaties begon, werd de destijds 22-jarige Sahla gearresteerd op het Station Lelylaan in Amsterdam met Nouriddin El Fahtni. In de kofferbak van hun auto bevond zich ook een automatisch wapen. Sahla werd gearresteerd op verdenking van verboden wapenbezit en terroristische activiteiten. Zij zou hebben geprobeerd om via haar zus, die in een apotheek in Den Haag werkte, de privé-adressen te achterhalen van verschillende politici. Dat zou zijn gebleken uit een telefoongesprek dat is afgeluisterd door de _Algemene Inlichtingen- en Veiligheidsdienst_ (_AIVD_). Sahla ontkende de beschuldiging en ook haar zus verklaarde de adressen nooit gegeven te hebben. Ook verklaarde Sahla niets geweten te hebben van het machinepistool in de kofferbak van de auto. In hoger beroep bleken de gesprekken in een _"verkeerde context"_ te zijn geplaatst.[^2] Op 18 oktober 2005 werd Sahla veroordeeld tot negen maanden cel, waarvan drie maanden voorwaardelijk voor verboden wapenbezit. De beschuldiging van terroristische activiteiten werd door de rechtbank afgewezen.

Op 5 september 2006 werd Sahla weer gearresteerd op verdenking van verboden wapenbezit. In een gemeenschappelijke kelderruimte van Haagse portiekwoningen was een tas met wapens gevonden. Sahla logeerde in één van die woningen bij een vriendin en werd op 7 september voorgeleid aan de rechter-commissaris. Op 1 december veroordeelde de rechtbank haar tot drie jaar cel wegens het voorbereiden van een terroristische aanslag. Ook moest zij nog de drie maanden voorwaardelijk uitzitten die ze kreeg tijdens haar vorige proces. Ze was namelijk opgepakt binnen haar proeftijd. Op 2 oktober 2008 kreeg ze in hoger beroep voor deze zaak 4 jaar cel opgelegd.

De uitspraak van het hof in Den Haag van oktober 2008 werd door de Hoge Raad in november 2011 in cassatie vernietigd. De zaak werd terugverwezen naar het hof in Amsterdam.[^3] Het Amsterdamse gerechtshof veroordeelde Sahla vervolgens in maart 2014 tot drie jaar gevangenisstraf voor deelname aan een terroristische organisatie en verboden wapenbezit. Die straf had Sahla inmiddels al in voorarrest uitgezeten.[^4] In 2016 bevestigde de Hoge Raad dat vonnis in cassatie.[^5][^6]

Sahla ging na haar gevangenisstraf politicologie studeren, en deed haar promotieonderzoek bij professor Andreas Kinneging.[^7] Ze werd voorzitter van de _Organisation for Reconciliation, Rehabilitation and Reintegration_ (_ORRR_),[^7][^8] een organisatie gericht op _"integratie en verzoening"_, interessant is dat deze organisatie vrijwel alleen op papier lijkt te bestaan, zonder enige online voetafdruk. De _Verenigde Naties_ nodigde haar uit als spreker op een conferentie over het gebruik van internet voor het tegengaan van extremisme.[^9] Ze wordt regelmatig door politici en burgemeesters benaderd voor advies over het tegengaan van radicalisering en integratievraagstukken. Sahla heeft als onderzoeksassistent gewerkt voor de Amerikaanse professor Benjamin Soares die aan het _Afrika Studiecentrum_, _Universiteit Leiden_ verbonden was. Zij schreef in opdracht van het _Ministerie van Defensie_ een artikel over de _VN_ Missie in Mali waar Nederland aan deelnam.[^10]

In 2011 kwam zij Frits Bolkestein tegen. Sindsdien is hij haar mentor.[^1][^11] Tijdens een _Chanoeka_ viering, het Joodse lichtfeest, introduceert gastspreker Bolkestein Sahla als volgt:

>Met zichtbare genegenheid leidt Bolkestein de volgende spreker in. Die heeft inmiddels heel veel geleerd van de geschiedenis: deradicaliseringsexpert Soumaya Sahla. _'Zij heeft in haar vorige leven veel kennis opgedaan over extremistische moslims'_, zegt Bolkestein. _'Zij is bij uitstek geschikt om antisemitisme te bestrijden. Volgende week gaat ze op studiereis naar Israël.'_[^12]

Tijdens haar betoog pleitte ze ervoor dat elke politicus Auschwitz zou moeten bezoeken.[^13] Ze nam zelfs de joodse vocabulaire over; _“sjaloom alacheim”_, _“Hashem”_, _“Shoa”_. Als je niet beter wist, zou je haast hebben gedacht dat deze vrouw een strenggelovige jood en tevens zionist was, in plaats van iemand met een (extremistische) islamitische achtergrond.

Voor de rol van deradicaliseringsexpert en antisemtisme-bestrijder was Sahla in 2008 al ontdekt door de Utrechtse rabbijn Aryeh Leib Heintz. Ze zat toen nog gevangen op verdenking van terrorisme. Hij was door een Joodse medegedetineerde van Sahla op haar afgestuurd en was overtuigd geraakt van haar goede karakter. _'Zij toonde veel respect voor het jodendom'_, zei hij destijds tegen de _Volkskrant_.[^12] Heintz gaf Sahla het boek _Divine Image_ van Rav Rav Yakov David Cohen. Sahla was hierdoor zo aangedaan dat zij besloot dit tot haar nieuwe levenspad te maken.[^14] De rabbijn stak zijn nek voor haar uit en schreef in een brief aan het gerechtshof dat haar zaak in hoger beroep behandelde, dat de Nederlandse samenleving vruchten zou kunnen plukken van Sahla's ervaringen. Hij zag haar als een rolmodel voor meisjes die dreigen te radicaliseren. Rabbijn Heintz verklaart:

>The connection I made with her in recent years had us bring her to the _UN_ to give a lecture  based on what she learned with us and about her new path and message for the world. We see how _hafatza_, based on the _Rebbe’s_ directives has an effect on the deepest of levels.[^14]

Zo werkt macht, blijkbaar.

Volgens de _Volkskrant_ pleit Sahla nu, net als haar mentor Bolkestein, voor grondiger geschiedenisonderwijs - vooral ook over de Holocaust. Verder gaat ze voor haar laatste stukje "scholing" naar _Yad Vashem_, de officiële staatsinstelling van Israël voor het herdenken van de Joodse slachtoffers in de Tweede Wereldoorlog. Daarna gaat ze, voor een programma dat is opgezet door _Yad Vashem_ en het _Centrum Informatie en Documentatie Israël_ (_CIDI_), lesgeven over de Holocaust in achterstandswijken. Prachtig.

Terug naar de carriere opbouw; de _Young Atlantic Treaty Association_ (_YATA_), een overkoepelende organisatie die politieke leiders, academici, militaire ambtenaren en diplomaten samenbrengt om de _Noord-Atlantische Verdragsorganisatie_ (_NAVO_) te steunen, benoemde Sahla tot speciale gezant bij de Parlementaire Assemblee van de _NAVO_.[^15] Daarna stroomde Sahla door naar de _VVD_ waar ze nu werkt.

Een andere interessante voetnoot over Sahla is dat haar _Wikipedia_ pagina is verwijderd omdat ze gebruik heeft gemaakt van het recht om vergeten te worden.[^16] Nou, dan maar hier op _Reactionair.nl_.


### Jason Walters

Laten we nu eens kijken naar Jason Walters. Ik wil meteen een aantal overeenkomsten met Sahla opnoemen: Beiden maakten deel uit van de Hofstadgroep, beiden werden veroordeeld, beiden lieten hun hele wereldbeeld en religie vallen nadat ze in aanraking waren gekomen met het lijden van de Joden, beiden werden overdreven filosemitisch en zionistisch, en beiden hebben nu een luizenbaantje als deskundigen voor een aantal _diep-staat-achtige_ organisaties zoals de _VN_, _NAVO_, enz.

Walters gooide op 10 november 2004 in Den Haag een handgranaat naar leden van een arrestatieteam dat hem en zijn handlanger Ismaël Akhnikh wilde arresteren. Vier agenten raakten daardoor gewond. Veertien uur later schoot de politie traangas naar binnen en werden Akhnikh en Walters gearresteerd.[^17]

De handgranaat zou door Saleh Bouali zijn geleverd. Bij de rechtszaak voerde de verdediging aan dat Bouali een geheim agent van de _AIVD_ zou zijn geweest, maar dat is nooit bewezen. Bouali werd op 28 oktober 2005 in Rotterdam aangehouden door de _Nationale Recherche_ op verdenking van lidmaatschap van een terroristische organisatie. Uit publicaties van het _NRC_, het _AD_ en _Netwerk_ de dag voorafgaande aan de arrestatie van Bouali bleek dat bij verschillende terreuronderzoeken in de afgelopen jaren zijn naam opdook maar dat het _OM_ daar niets mee deed.[^18][^19] Het _NRC_ schrijft als volgt:

>Eén cruciale figuur wordt daarin niet genoemd – de 28-jarige man. Dat is vreemd; uit onderzoek van _NRC Handelsblad_ blijkt dat hij in de periode rond de moord op Van Gogh regelmatig de Antheunisstraat bezocht. Sterker nog: volgens verschillende bronnen was híj het die de handgranaten leverde aan de mannen in de Antheunisstraat.

>De woning die Jason huurt, is door de inlichtingendienst geregeld en vooraf voorzien van afluisterapparatuur. Toch ontbrak B. tot nu toe volledig in het strafdossier van de Hofstadgroep. In de geluidsopnames die de _AIVD_ aan justitie heeft overhandigd, komen zijn bezoeken niet voor. Als Ismaïl en Jason over hem spreken, wordt zijn naam weggepiept.

>B. lijkt in de Hofstadgroep een actieve rol te hebben gespeeld; hij riep op tot geweld, leverde wapens – en heeft ze misschien ook zelf gebruikt. Toch heeft de _AIVD_ nooit informatie over hem verstrekt aan justitie. Is het mogelijk dat zo'n centrale figuur zolang aan de aandacht van de geheime dienst ontsnapt? Of schermde de _AIVD_ deze man af van de buitenwacht omdat hij de geheime dienst van informatie voorzag?[^18]

Bouali werd 13 december 2005 vrijgelaten wegens gebrek aan bewijs. Een interessante dingetje is dat Bouali, net als Sahla, ooit een _Wikipedia_ pagina had die is verwijderd. In tegenstelling tot wat het geval was met Sahla's pagina, is er geen reden opgegeven.

Laten we teruggaan naar Walters, zijn oorsprongsverhaal is dat hij in de gevangenis _Schindler's List_,[^20][^21] een film over de Holocaust, bekeek. Dit zou het moment zijn waarop hij zijn wereldbeeld en religieuze overtuigingen zou hebben laten vallen en zou zijn veranderd in iets wat we precies het tegenovergestelde zouden kunnen noemen van wat hij daarvoor was. In zijn eigen woorden:

>Ik begon ook de houding van Israël ineens veel beter te begrijpen. Bij die film brak ik echt, en daarmee kwam ook het schuldgevoel op, omdat ik ineens zag wat voor een antisemitisch wereldbeeld ik had gehad. In een flits zag ik de banaliteit daarvan. Het smolt in één keer weg.[^21]

Walters koos ervoor om in de gevangenis culturele wetenschappen te studeren en vroeg de gevangenisdocent of hij zijn dissertatie over Kamp Vught mocht schrijven. Begin mei 2013 werd Jason Walters vervroegd vrijgelaten, hij had toen twee derde van zijn straf uitgezeten. 

Net als Sahla studeerde Walters in Leiden, en net als bij Sahla zien we vrijwel hetzelfde patroon van buitensporig filosemitisme en zionisme. Het allereerste interview dat Walters gaf na zijn vrijlating was voor het _Nieuw Israëlietisch Weekblad_ (_NIW_), hij benaderde het blad zelf.[^22] Het interview werd afgenomen door Esther Voet, hoofdredacteur van het _NIW_ en voormalig directeur van het _CIDI_. In het interview verklaart hij dat hij _"nu een vriend van Israël en de Joden"_ is.

Net als Sahla is Walters een uitgesproken zionist geworden. Veel van de uitspraken die hij doet in interviews of op zijn Twitter-pagina zouden worden beschouwd een extreme vorm van etno-nationalisme als het over een Europees land zou gaan in plaats van Israël.

Walters is nu werkzaam als deradicaliseringsexpert voor consultancybedrijf _Blue Water Intelligence_. Een interessante medewerker die voor dezelfde organisatie actief is, Aviv A. Oreg, werkte voorheen bij de _militaire inlichtingendienst_ (_DMI_) van het _Israëlische Ministerie van Defensie_ (_IDF_).[^23]


### Conclusie

Het levenspad dat deze twee bewandelden is vrijwel identiek. Dus wat hebben we geleerd? Dat je afkeren van terrorisme zal leiden tot luizenbaantjes bij _diepe staat_ organisaties? Dat het laten vallen van antisemitisme betekent dat je je moet wenden tot overdreven zionisme? Dat de ene vorm van extremisme is ingeruild voor een andere vorm van extremisme? Dat de _AIVD_ misschien zijn tentakels heeft gehad in sommige van deze voorvallen? Dat de manier om te deradicaliseren het kijken naar films over de Holocaust is? Dat rabbijnen de manier zijn om je in te wijden in domeinen van macht zoals de _VN_, _NAVO_, en _VVD_? Zegt u het maar.


[^1]: _VVD_, _[Tafelvoorzitter terrorisme en radicalisering: Soumaya Sahla](https://jenv.vvd.nl/mensen/8741/soumaya)_.
[^2]: Bart Olmer, _['Terroriste' is nu keurige student](https://www.telegraaf.nl/nieuws/993506/terroriste-is-nu-keurige-student)_.
[^3]: Uitspraak _[ECLI:NL:HR:2011:BP7544](https://jure.nl/ECLI:NL:HR:2011:BP7544)_.
[^4]: Uitspraak _[ECLI:NL:GHAMS:2014:915](https://jure.nl/ECLI:NL:GHAMS:2014:915)_.
[^5]: Uitspraak _[ECLI:NL:PHR:2016:42](https://jure.nl/ECLI:NL:PHR:2016:42)_.
[^6]: Uitspraak _[ECLI:NL:HR:2016:241](https://jure.nl/ECLI:NL:HR:2016:241)_.
[^7]: _SPUI25_, _[Theoterrorisme? Religieuze motivatie en vrijheid van meningsuiting](https://www.europa-nu.nl/id/vkx07mgt3izt/agenda/theoterrorisme_religieuze_motivatie_en?ctx=vhk5itfgo7zy&tab=1)_.
[^8]: _ICCT_, _Asser Institute_, _[Countering Terrorism in the Post-9/11 World](http://www.icct.nl/app/uploads/download/file/ICCT-Asser-Summer-Programme-August%202013.pdf)_.
[^9]: _CTIFT_, _[Conference on Use of the Internet to Counter the Appeal of Extremist Violence](https://globalcenter.org/wp-content/uploads/2011/01/Riyadh_agenda.pdf)_.
[^10]: _Militaire Spectator_, _[Soumaya Sahla](https://www.militairespectator.nl/auteurs/s-sahla)_.
[^11]: Frits Bolkestein, _[‘Ik ben nieuwsgierig en leergierig en Soumaya is dat ook’](https://www.ewmagazine.nl/nederland/achtergrond/2019/12/ik-ben-nieuwsgierig-en-leergierig-en-soumaya-is-dat-ook-190999w/)_.
[^12]: Janny Groen, _[Chanoeka in Utrecht: dansen tegen de onverschilligheid](https://www.volkskrant.nl/nieuws-achtergrond/chanoeka-in-utrecht-dansen-tegen-de-onverschilligheid~b70fc367/)_.
[^13]: _Chanoeka Utrecht_, _[Soumaya Sahla toespraak](https://www.youtube.com/watch?v=7gPEKMYBVg4)_.
[^14]: _Beis Moschiach Megazine_, _[Uniting the nations under the banner of Sheva Mitzvos](http://boruchmerkur.squarespace.com/articles/uniting-the-nations-under-the-banner-of-sheva-mitzvos.html)_.
[^15]: _Tweede Kamer_, _[Delegatie naar de NAVO-Assemblee](https://www.tweedekamer.nl/kamerleden_en_commissies/commissies/naa)_.
[^16]: _Wikipedia_ beoordelingssessie, _[Soumaya Sahla](https://nl.wikipedia.org/wiki/Wikipedia:Te_beoordelen_pagina%27s/Toegevoegd_20190911#Soumaya_Sahla)_.
[^17]: Uitspraak, _[ECLI:NL:PHR:2010:BK5189](https://jure.nl/ECLI:NL:PHR:2010:BK5189)_.
[^18]: Jaco Alberts en Steven Derix, _[Het mysterie van de onbekende extremist](https://www.nrc.nl/nieuws/2005/10/29/het-mysterie-van-de-onbekende-extremist-11035679-a1055009)_.
[^19]: _Algemeen Dagblad_, _Saleh B. bleef opvallend lang buiten schot_.
[^20]: _2Doc_, _The good terrorist_. 
[^21]: Esther Voet, _[Jason W. spreekt](https://niw.nl/jason-w-spreekt/)_.
[^22]: Cyril Rosman, _[Voormalig lid Hofstadgroep Jason W. is nu 'een vriend van Israël en de Joden'](https://www.ad.nl/binnenland/voormalig-lid-hofstadgroep-jason-w-is-nu-een-vriend-van-israel-en-de-joden~a29bf1e6/)_.
[^23]: _Blue Water Intelligence_, _[Aviv A. Oreg](https://blue-water-intelligence.com/medewerkers:/aviv-oreg)_.
