+++
title    = "Verelendungstheorie"
subtitle = "De Futuro-Fundamentalistische Revolutie, deel 5"
auteurs  = ["Alexander Wolfheze"]
date     = "2022-01-17"
themas   = "Cultuur & Maatschappij"
+++


_Dit essay maakt deel uit van de essay-serie 'De Futuro-Fundamentalistische Revolutie'. Zie [hier](https://reactionair.nl/artikelen/hybridisering/) het vorige deel._

---


<p style="text-align: center;">
Motto: <i>‘wiskundige toename in getal’</i><br>
(accelerationisme: wiskundige zekerheid als postmoderne voorzienigheid)
</p>

<blockquote style="text-align: center;">
<p><i>"Slechter is beter"</i> - Wladimir Iljitsj Oeljanow-Lenin</p>
</blockquote>

{{< image
	src="thumb.webp"
	caption="The Ancient of Days van William Blake."
>}}

Met ingang van de Corona-dictatuur, de opkomst van de <i>BLM</i>-beweging en de aanvang van een economische crisis van neo-Weimariaans formaat werpt zich onwillekeurig de vraag op of Marx’ oude _Verelendungstheorie_ niet een nieuwe betekenis heeft gekregen. Met de combinatie van totalitaire Corona maatregelen, schril _BLM_ racisme en neo-communistische oorlogseconomie is het gezag van de globalistische vijandelijke elite tot het nulpunt gedaald. Met het wegvallen van oude grondrechten (bewegingsvrijheid, demonstratierecht, vrijheid van meningsuiting), van oude identiteitssymbolen (standbeelden, straatnamen, volkstradities) en van oude leefwijzen (horeca, kleine ondernemers, boerenbedrijven) ontstaat tegelijk een maatschappelijk vacuüm van potentieel revolutionaire proporties. De macht van de globalistische vijandelijke elite berust in deze nieuwe dispensatie uitsluitend op een  combinatie van informatie controle (polcor propaganda, algoritmische manipulatie, digitale censuur) en fysieke dwangmiddelen (fiscale uitbuiting, juridische vervolging, politie intimidatie). De morele legitimiteit van de globalistische vijandelijke elite is inmiddels nul - haar macht is equivalent aan die van een - in toenemende mate gehate - buitenlandse bezettingsmacht. De uitermate doorzichtige mediamanipulatie, verkiezingsfraude en totaalcensuur - feitelijk een _Deep State_ coup - tijdens de recente presidentsverkiezingen in Amerika geven aan dat de globalistische vijandelijke elite het masker opzettelijk heeft afgeworpen. Nederlandse kartelpolitici, systeemjournalisten en polcor intelligentsia zullen zich zoals gebruikelijk braaf schikken naar deze nieuwe, in Amerika uitgestippelde globalistische lijn, maar de kosten van deze _Linientreuheit_ zullen uiteindelijk wel voor hun eigen rekening komen. De risico’s die de globalistische vijandelijke elite aangaat met het huidige _va banque_ beleid zijn aanzienlijk: men speelt hoogspel - en met vuur. Het is niet ondenkbaar dat zij nét iets teveel crises tegelijk proberen te manipuleren, dat de opgeroepen spanningen een bepaalde kritische massa bereiken en dat die spanningen vervolgens een proces van wiskundige vermenigvuldiging ondergaan. 

Het is daarom nuttig goed na te denken over de razendsnelle ontwikkelingen in Amerika, nog altijd het toonaangevende land van het ex-vrije Westen. Want wellicht komt er te zijner tijd méér overwaaien uit Amerika dan de Nederlandse zetbazen van de globalistische vijandelijke elite lief is. Dit is hoe Nieuw Rechts schrijver Jonathan Peter Wilkinson, ter gelegenheid van de door _BLM_ overheerste vorige Amerikaanse _Independence Day 2020_ viering, de nieuwe situatie in zijn land inschat:

>Het is zinloos om [onze steden] te heroveren als [niemand] nog wil dat [ze deel] blijven van een gezonde en rationele Amerikaanse beschaving. Laat ze maar afbranden. […] Laten links en het linkse stemvee maar de consequenties dragen voor de onafgebroken serie politieke blunders en foute beslissingen die zij hebben gemaakt gedurende de laatste decennia. Als zij de politie haten, laten wij hen dan welwillend zijn - en geen politie sturen. […] Detroit ziet er nu erger uit dan Hirosjima - en er was geen onplezierige ontmoeting met de _Enola Gay_ voor nodig om het zover te laten komen.[^1] Voor Nagasaki wilde Japan al niet meer sterven. Wij moeten even weinig nostalgie voelen voor Los Angeles. President Trump kan simpelweg de Zwarte _Oehoeroe_ afkondigen in al dat soort steden en hij kan daar dan ‘vrijheid’ laten neervallen, als zwavel en vuur op deze post-moderne versies van Sodom en Gomorra.[^2] […] Laat deze hippe, snoezige linkse hipsters zich maar uitleven. Laat hen hun eigen doctrines maar eens écht voelen - en ruiken - in al hun fantastische glorie. Laat hen hun ideologische pretentie maar opeten en inslikken, twee weken nadat de laatste supermarkt is geplunderd en neergebrand. Dan zullen ze om vrede smeken - maar dan zullen ze er geen meer kennen. De beste manier om de stedelijke rellen te beëindigen is om ze simpelweg uit te laten woeden - totdat de ammunitie op is en er niets meer is om te verbranden. […] Tot die tijd: _#NoWarInAmerika_ - pak je popcorn en frisdrank en geniet van het vlammenspel.[^3]

<blockquote style="text-align: center;">
<p><i>Ein Gaukelspiel, ohnmächtigen Gewürmen von mächtigen gegönnt</i><br>
<i>Schrekfeuer, angestekt auf hohen Thürmen</i><br>
<i>Die Phantasie des Träumers zu bestürmen wo des Gesezes Fakel dunkel brennt</i><br>
<i>Die Weltgeschichte ist das Weltgericht</i></p>
<p>‘Clownesk vermaak, aan onmachtige wormen door machtigen gegund
Vuur van afschrikking, op hoge torens ontstoken
De fantasie van de dromer te bestormen waar de vlam van de wet donker brandt
De wereldgeschiedenis is het wereldoordeel’</p>
<p>- Friedrich Schiller</p>
</blockquote>


---

_Dit essay maakt deel uit van de essay-serie 'De Futuro-Fundamentalistische Revolutie'. Zie [hier](https://reactionair.nl/artikelen/die-tyranny-verdrijven/) het volgende deel._


[^1]: Voor lezers zonder _WOII_ feiten obsessie: de _Enola Gay_ heeft niets te maken met een nieuw-uitgevonden seksuele deviatie - het was de naam van de bommenwerper die de atoombom wierp.
[^1]: Voor lezers die door _BLM_ nog niet werden geïnspireerd Swahili te leren: _Oehoeroe_ betekent ‘vrijheid’. 
[^3]: Jonathan Peter Wilkinson, _Boogaloo Kicks Off In Fire_.
