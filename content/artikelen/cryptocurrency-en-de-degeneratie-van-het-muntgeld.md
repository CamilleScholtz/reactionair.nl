+++
title    = "Cryptocurrency en de degeneratie van het muntgeld"
subtitle = "Geld en de heerschappij van kwantiteit"
auteurs  = ["Camille Meloen"]
date     = "2021-12-24"
themas   = ["Religie & Metafysica"]
+++


René Guénon schrijft in zijn boek _'Le Règne de la Quantité et les Signes des Temps'_ over de degeneratie van het muntgeld. Geld in zijn uitsluitend "economisch" standpunt behoort zo volledig mogelijk tot de "heerschappij van de kwantiteit", en volgens Guénon is dit ook de reden waarom geld zo'n belangrijke rol speelt in de moderne maatschappij.

{{< figure
	src="/media/cryptocurrency-en-de-degeneratie-van-het-muntgeld/thumb.webp"
	alt="De muntmeester"
	class="img-left"
	caption="De muntmeester, middeleeuws graveerwerk."
>}}

Munten waren vanouds letterlijk bedekt met traditionele symbolen van diepgaande betekenis. Bij de Kelten kunnen de symbolen op de munten alleen worden verklaard als zij verband houden met de kennis die alleen aan de Druïden toebehoorde, hetgeen een rechtstreekse tussenkomst van de Druïden in het monetaire domein impliceert. Nog vrij recent kon men op munten een religieus karakter aantreffen, zij het beperkt tot misschien de rand van de munten, maar zelfs dat is verdwenen. Neem nu de Euro: op de biljetten staan slechts afbeeldingen van fictieve bogen en bruggen. Een opmerkelijke uitzondering is dat op de zijkant van de Nederlandse 2-euromunt _"GOD ZIJ MET ONS"_ staat, waarbij moet worden opgemerkt dat _D66_ verklaarde dat dit _"echt niet meer bij de tijd zou passen"_. Een tijd waar de kwantiteit regeert.

De kwalitatieve degeneratie zaken is nauw verbonden met die van het geld, zoals blijkt uit het feit dat tegenwoordig de "waarde" van een voorwerp gewoonlijk alleen wordt geschat in termen van zijn prijs, eenvoudig beschouwd als een "cijfer", een numerieke hoeveelheid geld; in feite is vandaag de dag het enige oordeel over een voorwerp bijna altijd uitsluitend gebaseerd op wat het kost. Dit is ook te zien in onze taal: 'waarde' heeft duidelijk twee betekenissen, een meer kwalitatieve en een meer kwantitatieve, en wanneer wij over waarde spreken lijkt dat vrijwel altijd de kwantitatieve variant te zijn.

Guenon schreef _'Le Règne de la Quantité et les Signes des Temps'_ in 1942, en voorspelde dingen die we nu zien verwezenlijken. Eén van die voorspelling is dat geld zuiver kwalitatief zal verworden, in de mate dat het niets anders voorstelt dan zuiver getal:

>Since money lost all guarantee of a superior order, it has seen it own actual quantitative value, or what is called in the jargon of the economist its ‘purchasing power’, becoming ceaselessly less and less, so that it can be imagined that, when it arrives at a limit that is getting ever nearer, it will have lost every justification for its existence, even all merely ‘practical’ or ‘material’ justification, and that it will disappear of itself, so to speak, from human existence. It will be agreed that here affairs turn back on themselves in a curious way, but the preceding explanations will make the idea quite easy to understand: for since pure quantity is by its nature beneath all existence, when the trend toward it is pressed to its extreme limit, as in the case of money (more striking than any other because the limit has nearly been reached), the end can only be a real dissolution.

Het hoofdstuk over de ontaardig van het muntgeld eindigt na deze paragraaf. We zouden kunnen zeggen dat dit een waarlijk profetisch hoofdstuk was; zoals we zien is het geld van vandaag de dag fiduciair, geld waarvan zelf de fysieke dimense grotendeel verloren is gegaan, geld dat nergens aan gebonden is, geld zonder zelfs maar een echte kwantitatieve waarde, zie als voorbeeld fractioneel bankieren.

Als we dit doortrekken naar het domein van de _cryptocurrencies_, het digitale domein, zien we zo mogelijk meer cijfer; kwantiteit, en nog minder kwaliteit. _"Digitaal"_, van het Latijnse _digitus_ _"vinger of teen"_, met betrekking tot tellen en cijfers. Men zou kunnen zeggen dat _cryptocurrencies_ op zijn minst een soort intrinsieke "waarde" hebben vanwege het beperkte aanbod, in tegenstelling tot fiduciair geld. Maar zelfs dat getuigt van een soort kwantificering; waar goud gewogen moet worden, waardoor het in zekere zin een _continue kwantiteit_ als beginsel heeft, bestaat _cryptocurrency_ alleen in digitale, _discrete_ _bits_ en _bytes_, puur getal. En zo blijven er slechts en alleen enen en nullen over.
