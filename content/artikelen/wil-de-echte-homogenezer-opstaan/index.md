---
title    : "Wil de echte homogenezer opstaan?"
subtitle : "Hoe we wegkijken bij fysiek en mentaal verminken bij genderdysforie maar rituelen en bidden illegaal verklaren"
auteurs  : ["Paars van Grinsterer"]
date     : "2022-02-14"
themas   : "Politiek & Actualiteit"
---


Vandaag kwam naar buiten dat _D66_ en de _VVD_, samen met _PvdA_, _GroenLinks_, _SP_ en de _PvdD_ en wetsvoorstel zullen indienen die homogenezing illegaal maakt op straffe van hoge boetes, gevangenisstraf en potentieel ontheffing uit een ambt.

{{< image
	caption="Middeleeuwse arts die de schedel van een patiënt opensnijdt met een hamer en een mes. Illustratie uit een 14e eeuws Frans medisch manuscript van Guy van Pavia."
>}}

Maar wat is een homogenezer? Dat moet je aan de liberalen zelf vragen. Op internet zijn precies nul zelf omschreven homogenezers te vinden. Dit wordt bevestigd als we kijken naar de _Google Trends_.[^1]

_RTL Nieuws_ bracht vorig jaar een verhaal over een jongen (Wouter) die uit een orthodox reformatorisch milieu komt waar blijkbaar in tongen gesproken wordt.[^2] Zeer bijzonder, daar dit zeker niet de norm is en absoluut niet orthodox. Nu wil ik niet aan _‘victim blaming’_ doen maar het is exemplarisch voor de berichtgeving omtrent dit veronderstelde gevaar. De zogenaamde therapie bleek te bestaan uit een bijeenkomst waar dus in tongen gesproken werd om de demon van de homofilie te verdrijven. Geen therapeut kwam er aan te pas, maar een ouderling en een ‘vooraanstaande evangelist’ die het ritueel uitvoerden. 

Dat er mensen zijn die problemen hebben met hun geaardheid en dat zij daar zelf hulp bij zoeken is volgens het wetsvoorstel niet wat ze willen verbieden overigens. Een belangrijke nuance.  Zij willen kwetsbaren beschermen. En dat kwetsbaren beschermd moeten worden staat natuurlijk buiten kijf. Het werkelijke probleem is echter niet dat ‘christenen’ massaal hun kinderen op homogenezingstherapie doen. We hebben het namelijk bijna altijd over een hele specifieke groep; namelijk Evangelische en charismatische gemeenten, waar wel meer problemen spelen dan alleen homogenezingsrituelen. Mensen geven veel geld in de overtuiging dat ze weer kunnen lopen of dat hun kanker zal verdwijnen. Maar die mensen behoeven geen bescherming, hadden ze maar tot de beschermde _LHBTI_ kaste moeten behoren.


### De charismatische neoliberale evangelisten

Vergelijk dit met de geïnstitutionaliseerde drang naar jongeren en jongvolwassenen om aan hun biologische identiteit te twijfelen. Je kunt geen overheidsinstelling binnenlopen zonder een poster die je wijst op een of ander loket waar je met vragen over gender of geaardheid terecht kunt. Mocht je aan dat loket verschijnen zul je al snel bij een werkelijke therapeut uitkomen. Die je medicijnen en ingrepen kan aanbevelen die de rest van je leven ingrijpend zullen veranderen.

Zo zijn de charismatische evangelisten van de neo-liberale instituties minstens zo gevaarlijk als de kwalijke acties van een charismatisch Evangelische predikant die uit is op je geld en complete gehoorzaamheid.


[^1]: _Google Trends_, _[homogenezing](https://trends.google.com/trends/explore/TIMESERIES/1644861600?hl=en-US&tz=-60&date=all&geo=NL&q=homogenezing&sni=3)._
[^2]: _RTL Nieuws_, _[Wouter kreeg homogenezingstherapie op z'n 15de: 'Het ergste was dat ik ze vertrouwde'](https://www.rtlnieuws.nl/nieuws/politiek/artikel/5234768/wouter-onderging-homogenezingstherapie-op-zn-15de-het-ergste-was)._
