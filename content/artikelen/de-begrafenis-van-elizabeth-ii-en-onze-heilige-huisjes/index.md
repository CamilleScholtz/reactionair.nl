+++
title = "De begrafenis van Elizabeth II en onze heilige huisjes"
subtitle = "O death, where is thy sting? O grave, where is thy victory?"
auteurs = ["Robertus Leussinck "]
date = "2022-09-23"
themas = "Politiek en Actualiteit"
dossiers = ["Christendom"]
image = "photo-1663610311981-4a904f3504d4.webp"
anchor = "Smart"
+++
De begrafenis van Koning Elizabeth II was tevens de begrafenis van het westen hoe wij het altijd gekend hebben. Een traditie diep verankerd in de cultuur van deze specifieke natie, maar ook een beeldspraak voor de begrafenis van de tradities, die de moderne mens verwerpt. 

Het was maandag 19 september 2022 en samen met meer dan honderd miljoen mensen over heel deze aardkloot projecteerde mijn scherm the British Broadcasting Corporation. Op deze dag werd namelijk Koningin Elizabeth II, die 70 jaar en 214 dagen op de troon van het Verenigd Koninkrijk en het Gemenebest heeft gezeten, begraven. Een markant evenement evenement dat naar horen en zeggen als sinds de jaren 60 is voorbereid. Het was een dag vol van pracht, minutieuze choreografie en prachtige muziek. 

Even was het alsof Engeland echt weer Engeland is, en niet de perversie die we er dagelijks van voorbij zien komen op TikTok en Twitter. Het meest pijnlijke moment was dan ook de andere kant van de medaille. De ironie zit dan ook in het feit dat de regering als sinds de jaren 60 is begonnen met voorbereiding, wat precies de tijd was van heilige huisjes omver trappen, secularisering en vrije seks. Samen met de *‘Queen’* werd dan ook het westen zoals onze voorouders die kenden begraven. Met Lilibeth als het levende fossiel uit een tijd die onze voorouders hebben gekend.

De traditie, zo diep verankerd in deze specifieke cultuur van deze zeer specifieke natie werd door een negental soldaten ter ruste gelegd. Daar in het midden van de Westminster Abbey lag ze gelegen op het kruispunt van het schip en het transept. Dit is de plek waar de armen van het kruis elkaar ontmoeten. Het was een tranentrekkend nauwkeurige symbolisering van het einde van de wereld van onze voorouders en tevens de “kruisiging” van haar sacrale koningschap. 

>Her service to so many people in this nation, the Commonwealth and the world, had its foundation in her following Christ – God himself – who said that he “came not to be served but to serve and to give his life as a ransom for many.” - Most Rev. Justin Welby, Aartsbisschop van Canterbury 

De woorden van de Aartsbisschop raakte aan het sacrale koningschap, die meer dan 1500 jaar de rots geweest waarop deze eiland-natie gebouwd is. Het Verenigd Koninkrijk is een land waar Lords Spirituals, dit zijn bisschoppen, en Graven, Baronnen en Jonkheren nog altijd in het equivalent van de Eerste Kamer zijn gezeten. Het land waar adel en geestelijkheid nog bevoegdheid heeft om wetten te wijzigen, en waar men nog wat dat diens vorst een kroon draagt met het kruis waaraan zij haar macht ontleend. Autoriteit komt in dit maatschappelijk model van God en vloeit vanaf Hem naar de monarch en de adel die vanuit daar zich dienstbaar maken voor hun bevolking.

Vergeet daarom even of je Christen, monarchist of juist een republikein bent die het slechts als een dekmantel voor macht ziet. Duidelijk wil ik slecht maken hoe dit model altijd zijn succes heeft gehad. In het sacrale koningschap bestaat namelijk het impliciete geloof dat alle macht woont en voortkomt uit één-en-dezelfde grootste, mysterieuze, creatieve en onkenbare kracht uit het hart van ons universum. Of simpel gezegd: God; Hij Die Is. Sacraal koningschap betekent dat elk stukje macht uiteindelijk niet van de persoon komt die de kroon zelf draagt. Het idee dat de macht van de menselijke heerser voortkomt uit het spirituele is een geloof dat elk volk ooit heeft gekend. Neem als voorbeeld maar de Egyptische Farao’s, de Japanse Keizers, de Roomse Paus, de Arabische Emirs en Sultans of natuurlijk de Britse Koningen.

Daar kwam Queen Elizabeth aanrijden, gelegen in haar lijkwagen, van een automerk gevormd naar het symbool van meso-amerikaans koningschap. De poorten van Windsor Castle opende zich en onder toeziend oog van haar geliefde pony Emma werd zij gedragen naar de kapel van Sint-Joris, patroon van ‘al diegenen die het land beschermen’. Ter ruste werd zij gelegen naast haar man en gezinsleden. The Crown Jeweller, die is aangewezen om de kroonjuwelen te bewaken, nam haar kroon, bol en scepter en droeg deze over aan de Dean of Windsor, de titulaire bisschop van de kapel, die deze weer op het hoogaltaar plaatste en daar zullen blijven totdat de primus inter pares, de Aartsbisschop van Canterbury haar zoon Karel III zal kronen. Symbolisch werd Elizabeth door het wegnemen van haar kroonjuwelen weer wat zij altijd al is geweest: louter een schepsel; een klein, zondig mens, naakt voor God.

Wanneer wij nu zwijgen en onze oren openzetten in deze kapellen, kathedralen, de bossen en bouwsels uit deze betere tijd kunnen wij haar mystieke kracht nog steeds ervaren. Onthoudt dan dat zelfs onze huidige leiders veroordeeld zullen worden naar hun werken in dit tijdelijke rijk. 

{{< quote
	text="Van een ieder, wie veel gegeven is, zal veel geëist worden, en aan wie veel is toevertrouwd, van hem zal des te meer worden gevraagd."
	author="Lucas 12:48"
>}}

Want in deze Elizabeth-Hemelvaartweek, waarin de hoogmoed en kwetsbaarheid van ons landsbestuur pijnlijk naar voren kwam. Waarin boze burgers met omgekeerde vlaggen onze leiders uitscholden en kamerleden de mond gesnoerd werd zag men het verdriet van een lege troon. Hoewel dinsdag onze troon bezet werd door de opvolger van Willem I, zijn al haar poten al lang afgezaagd en haar kroon verpatst. De transcendente waarden waar wijlen Koningin Elizabeth II altijd in heeft geloofd en zich aan heeft overgegeven bestaan in ons polderland al lang niet meer.

In de moderne tijd komt macht bottom-up en niet meer top-down, om het voor de LinkedIN-lezers onder ons ook maar even duidelijk te maken. Ons Heilig centrum is komen te vervallen, want er is geen God meer waaraan onze leiders verantwoording hoeven af te leggen, geen hemelse toekenning van een tijdelijk ambt dat op een dag teruggegeven wordt. Narcisme en hoogmoed resteert. Wat er overblijft is rauwe kracht, materiële kracht. Volledig gestript van elke betekenis, slechts berust op efficiëntie en beheer. 

Zet nou de Britse traditie eens af tegenover de “beëdiging” van Koning Willem-Alexander. De procesmanagers, die zichzelf door een procentpunt meer stoeltjes in de Haagse vergaderzaal te hebben, de macht hebben toegeëigend, huldigen onze ‘Koning’ in.  Geen kroning door een bisschop, geen Misintentie of gebed, maar slechts de overhandiging van de sleutels en autopapieren.

Het sacrale koningschap, die haar macht ontleend aan de Christelijke God, zo diep geworteld in onze westerse tradities en cultuur werd afgelopen maandag definitief begraven. Niet is inderdaad meer heilig, mochten de volgers van twitter-briefschrijvers zich dat nog afvragen. 

Er stond een troon in de hart van elk Europees volk en wij hebben haar bewoners verstoten, met het gehele wereldbeeld waaruit zij voortkomt. Alternatieven of een vervangingsplan is er nooit geweest, een log en zielloos ambtenarenapparaat resteert. Terug verlang ik naar een tijd dat het ondenkbaar was dat alles dat ertoe deed slechts materieel was. Want materialisme is impliciet de religie van de moderne mens is, daarom wordt de kerk ook op puur materiële manier bekeken en is het sacrale koningschap niet kostenefficiënt. Onthoud dan goed dat er nog steeds iets is boven de torenspitsen van onze kathedralen, namelijk de Hemelse Troon met haar eeuwige, onveranderlijke Bewoner.