+++
title = "Retweet dit artikel of de kat gaat dood!!!!! [Nar, afbeelding is plaatsvervanger, alineaatje]"
subtitle = "Verslaving aan internetaandacht in een eenzame wereld"
auteurs = ["Sanura"]
date = "2022-08-20"
themas = "Cultuur & Maatschappij"
image = "hartmann.png"
anchor = "Smart"
question = "Wat zijn uw gedachten over dit artikel?"
+++
Trok de titel je aandacht? Het grappige plaatje? Ik heb likes nodig. Mijn buurt is geen gemeenschap. Ik ken mijn buren nauwelijks. Ik ken niemand meer van vroeger, van school. Ik heb niet 30 neefjes en nichtjes. Geef me aandacht!

Tenzij je in de Bijbelgordel woont, of deel bent van een islamitische gemeenschap, is de kans extreem groot dat je geen deel (meer) uitmaakt van een echte gemeenschap. Je bent een individu, geboren met ouders. Als je mazzel had bleven die bij elkaar. Misschien heb je ook een broertje of zusje, heel misschien twee.

We hebben nauwelijks nog echte gesprekken met individuen. Geen focus op wijsheid, geen filosofische discussies in Athene, geen kameraadschap met andere ridders, geen reizen om nog werkelijk nieuwe delen van de wereld te ontdekken, weinig of geen vrienden voor het leven, en zelden partners voor het leven.

Maar je moet je eigen succes vormgeven, toch? Je wilt graag populair worden, coole kleding, een coole baan en coole vrienden. Als je cool was, zat je op het internet en op sociale media. Elke dag werden er online populariteitsverkiezingen gehouden. Alsof de tweejaarlijkse hysterie te saai was geworden. En tijdens de lockdowns kon je elkaar vaak alleen online spreken. Dus het internet werd belangrijker dan ooit. Het versterkte en verduidelijkte iets wat al lang speelde. Mensen worden geconditioneerd om behoeftig en onvolwassen te zijn. We zijn ontworteld geraakt, geatomiseerde slaven van consumentisme.

We hebben nauwelijks nog een eigen identiteit in het westen. Tenzij we ontdekken dat we een minderheidsidentiteit hebben. Ons wordt aangeleerd filmsterren te bewonderen die vaak verslaafd, instabiel of zelfs crimineel zijn. Onze helden zijn personages uit films geproduceerd door Harvey Weinstein en geregisseerd door Bryan Singer.

Het internet maakt ons kwetsbaar voor manipulatie, maar vooral ook voor onszelf. Topdog willen zijn, bewonderd door de kudde, los van of het gerechtvaardigd is, is een van onze meest duistere ambities. Het verschaft ons verslavend, oppervlakkig contact, terwijl het ons tegelijk eenzamer maakt. [^1]

Twitter is niet de plek voor echt contact of dialoog. Of om van elkaar te leren. Om diepere vriendschappen op te bouwen. Discord ook niet. Trollerige opmerkingen krijgen meer aandacht dan inhoudelijke uitspraken.

Maar toch willen we zo veel mogelijk in contact blijven met mensen. Dus we gebruiken een kwalijk systeem. Maar uiteindelijk gebruikt dat ons. Communicatie is zeer belangrijk. Maar als het erop aankomt, zouden we meer moeten letten op *wat* we zeggen dan op populariteit. Maar dat is een principiële uitspraak. En principes zijn dood. Wij hebben ze vermoord.

Op de middelbare school draait alles om uiterlijke schijn. De middelbare school houdt echter nooit meer op. Popcultuur is nu deel van het leven van volwassenen. Onverantwoordelijk gedrag en pesterijen ook. Mensen vernederen zichzelf online voor aandacht. Beter berucht, of belachelijk, dan ongezien. Het internet ondersteunt een cultuur die zowel exhibitionistisch als isolerend is.

Dit gaat al langer terug. Onlinetherapeuten als dokter Phil die de kernwaarden van therapie verrieden om een show te kunnen hebben. Shows over wie de vader van het kind nou echt is. ‘Congratulations, you’re the father’.

Veel aandacht voor mensen die praten over hun seksleven of intriges. Over haat en slachtoffer zijn. Maar wie kent er nog mensen waarmee ze het kunnen hebben over hun dromen, hun hoop, hun principes, over de zin van het leven, over ware liefde, over heldhaftigheid? Het algoritme lijkt niet vriendelijk tegenover hen die wijsheid of zin zoeken.

En dus schrijf ook ik een artikel met een aandachttrekkende titel. Misschien leert iemand er iets van. Hopelijk komen mensen die echt contact willen, en normen en waarden willen delen, in de toekomst weer samen. Bouwen we onze eigen wijk om te wonen. Waar we echte vrienden, echte gesprekken en wortels zullen hebben. Ik ga ervoor… als ik 100.000 volgers heb!

Noten:

[[^1]](<>) NPR: *[Feeling lonely? Too much time on social media may be why](https://www.npr.org/sections/health-shots/2017/03/06/518362255/feeling-lonely-too-much-time-on-social-media-may-be-why)* ; EurekAlert: *[Daily internet use is linked to social isolation](https://www.eurekalert.org/news-releases/598990)*.