+++
title     = "Boodschap aan de Germaan"
subtitle  = "Van een Marokkaan"
auteurs   = ["Mootje"]
date      = "2021-12-26"
themas    = "Politiek & Actualiteit"
geciteerd = ["Pim Fortuyn", "Geert Wilders", "Plato"]
dossiers  = ["Conservatieve Alliantie", "Islam"]
+++


Het eindeloos gehuil om migratie, omvolking en weet ik allemaal niet wat, begint mij langzamerhand de keel uit te hangen. In plaats van te externaliseren moet er grondig aan introspectie gedaan worden.

### Indonesiër deed tnawies

De Germaan is om de tuin geleid door de ruis van Geert Wilders. Er is veel energie en productiviteit kwijtgeraakt. Wilders ving de oprechte energie van Pim Fortuyn op en kanaliseerde het met een extreme vorm van anti-islam en pro-Israël retoriek. De heer Wilders en zijn partijleden zijn meermaals in opspraak gekomen vanwege het lekken van staatsgeheimen. Als dat geen landverraad is dan weet ik het ook niet meer. De man krijgt gelden van organisaties en denktanks als het _David Horowitz Freedom Center_. De _AIVD_ hield het <i>PVV</i>-kopstuk en zijn kornuiten al een tijd in de gaten en er werd zelfs door de inlichtingendienst getwijfeld over zijn loyaliteit. In 2009 en 2010 deed de _AIVD_ onderzoek naar de gangen van Wilders en zijn contacten met personen en instanties binnen de Israëlische staat.[^1] Hij betichtte minderheidsgroeperingen van het zijn van een vijfde colonne. De man is zelf een vijfde colonne,[^2] een kwakzalver. Hij heeft de oprechte energie gekaapt om slaafs de geopolitieke belangen van Israël uit te dragen (Een pro-Israël klimaat creëren zodat het land verder kan gaan met haar apartheidsbeleid, en met succes ook).

Je kan je wel lopen opwinden om migratiestromen, gebrek aan integratie en islamisering. Maar dat is je louter bezigen met de symptomen. De kwaal is het cultuurdefect.


### Cultuurdefect

Oh Germaan! Ga herbronnen; keer terug naar kuisheid, eer en God. Een regeneratie van christelijke waarden. Dan dwing je respect af bij minderheden en blijft je demografie op peil.

{{< image
	caption="Tipus marroquí a cavall van Tomàs Moragas"
>}}

_Boomer-rechts_ doen huilie-huilie maar begrijpen niet dat hun moraal en leefwijze er mede voor zorgen dat migratiestromen in grote getallen continueren. Want als de vrije markt vraagt om kwantiteit (hoeveelheid) maar je vervolgens niet kan voldoen aan de vraag omdat je eenvoudigweg geen vijver hebt om in te vissen. Deels door het onaantrekkelijk maken van ambacht en het aantrekkelijk maken van kantoorbaantjes, en deels doordat er pas op late leeftijd wordt gedacht aan kinderen vanwege de derde feministische golf, die de vrouw geïnfecteerd heeft met het idee van onafhankelijkheid en carrièrisme. Die valse notie van onafhankelijkheid, gebrek aan verantwoordelijkheid en het opleggen van een carrière hebben tot schadelijke neveneffecten geleid zoals: lage geboortecijfers en hoge echtscheidingscijfers.  Waarom _fulltime_ werken voor een corporatie als je ook _parttime_ kunt werken of _fulltime_ kunt zorgen voor het gezin? Dan is het toch logisch dat conservatieve groepen meer kinderen krijgen waardoor het straatbeeld op den duur ook verandert? Wat had je dan verwacht?

En zolang we in de pas van Amerika blijven lopen, blijft elke vorm van kritiek op migratie hypocriet. Wij zelf creëren al die brandhaarden maar doen vervolgens moeilijk wanneer de mensen hierheen komen.

Moraal van het verhaal; vaar je eigen koers als land, sticht geen onnodige brandhaarden, keer terug naar religie, dwing respect af via een sterke traditie en sterke (religieuze) waarden. _Zo_ krijg je een leidcultuur die véél natuurlijker aanvoelt voor minderheidsgroepen om op te oriënteren. Momenteel is er _niets_ om in te integreren. Wie wilt er nou eindigen als een Wierd Duk of Jan Roos??

Doormiddel van herbronnen krijg je ook een sterkere gemeenschap, wat betekent meer kinderen. Zo hoef je je vervolgens ook geen zorgen te maken om deels of volledige omvolking over 100 jaar.

Ik denk dat we het kapitalisme moeten hervormen. Zelfvoorzienende gemeenschappen. Hiermee los je grotendeels de arbeidsmigratie op en de lokaliteit creëert ook meer bewustwording rondom mens en natuur. Met _Allah_ (God) in ons achterhoofd zullen we ons meer bewust zijn van de limitaties van de aarde, en voelen we ook een verantwoordelijkheid voor de aarde, die immers in bruikleen is. Nu wordt het thema 'klimaat' gekaapt door extreemlinks en neoliberale _boomers_.

_Ewa_, we moeten het weer terugbrengen naar het religieus-conservatieve domein.


### Het systeem

Het huidige systeem moeten wij ook hervormen. DEMOCRATIE in zijn huidige vorm is een _FARCE_!

We moeten toe naar een deskundigheids-kabinet. Een minister van volksgezondheid mag nooit en te nimmer een basisschoolleraar met vreemde schoenen-fetisj zijn, maar zou een deskundige uit dat specifieke vakgebied meten zijn. Ook moet er in het nieuwe systeem sprake zijn van referenda, maar onder één voorwaarde; namelijk een toets afleggen. Want een geïnformeerd volk weet het beter dan een onwetend volk. Je laat je boekhouding ook niet over aan een leek.  Ik zie je al denken _“maar wie bepaalt dan de opmaak van de toets?”,_ een terechte vraag waar ik je geen waterdicht antwoord op kan geven, maar hopelijk erudiete lieden die middels consensus de toets in elkaar zetten. In dat ideaal-systeem wordt het conservatisme en intellectualisme via scholen/universiteiten en media (een vierde macht die ook gecontroleerd dient te worden) tot het volk verspreidt. Filosofie als verplicht vak.

Zo creëer je een efficiëntie-systeem waarin iedereen meewerkt om de juist keuzes te maken ten behoeve van het land. De bevolking dient zich te informeren en de politiek dient de functies op te vullen met vakbekwame mensen. Hiermee los je overigens ook het kritiekpunt op van denkers als Plato, die stelde dat de democratie toelaat dat een grote groep onbekwamen de koers van het land kunnen bepalen.

Je krijgt een waarheidsgerichte samenleving met een conservatieve cultuur waarin _minderheden_ harmonieus kunnen leven. Net als het zonnestelsel, waarin de hemellichamen zich oriënteren rond de zon, zullen de minderheden rondom de leidcultuur moeten dansen. De autochtonen krijgen door hun bezieling weer het zelfvertrouwen wat nodig is om een cultuur te produceren waarin iedereen zich kan aarden.

De islam was er om te beginnen nooit om over te nemen, maar om als spiegel te fungeren voor een regeneratie van religiositeit in het westen; de Germaan te herinneren dat het metafysische de enige echte grondslag dient te zijn voor een samenleving.


Laat deze energie niet gekaapt worden door _boomer-rechts_!


[^1]: _NOS_, _['AIVD onderzocht Wilders' banden met Israël'](https://nos.nl/artikel/2146037-aivd-onderzocht-wilders-banden-met-israel)_.
[^2]: _[Schriftelijke verklaring over uitlatingen Wilders](https://www.scribd.com/doc/47424586/wilders-verklaring-nw)_.
