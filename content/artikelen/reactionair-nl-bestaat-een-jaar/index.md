+++
anchor = 'Smart'
auteurs = ['De redactie']
date = '2022-10-02'
image = 'fullsizeoutput_55ad8-scaled.jpeg.webp'
subtitle = 'Proost!'
themas = 'Politiek en Actualiteit'
title = 'Reactionair.nl bestaat één jaar!'
+++
Vandaag bestaat *Reactionair.nl* één jaar. Wij zijn u, onze lezer, zeer dankbaar voor het lezen en waarderen van onze artikelen en hopen u de komende jaren steeds opnieuw van mooie artikelen met verfrissende inzichten te mogen voorzien.

Wat begon als project van een gemotiveerde eenling is uitgegroeid tot een 
volwaardig intellectueel platform van formaat. Het pad bewandeld door 
*Reactionair.nl* is nog maar kort, maar we mogen zo onderhand al wel spreken 
van een mooie tocht, die nog lang niet ten einde komt.

Het afgelopen jaar zijn we erin geslaagd veel interessante scribenten aan te trekken, sommige van hen anoniem, anderen verhulde academici, enkele genieën die in de marge ronddolen, eenmalige inzendingen, en velen die zich tot vaste schrijvers hebben ontwikkeld. Daarnaast hebben we onze eigen podcast, waarvan u de eerste aflevering op *[onze podcast pagina](https://reactionair.nl/boekencast/)* kunt vinden.

We hebben 168 verschillende essays gepubliceerd, wat neerkomt op bijna één nieuw essay per twee dagen. Deze essays doen ook de ronde; zo worden ze gearchiveerd door de Koninklijke Bibliotheek. Ook zijn er meerdere gevallen van mensen die in het openbaar onze redacteurs aanspreken om te vertellen dat ze de website kennen en waarderen. 1400 volgers op Twitter, wat misschien nog niet enorm veel is, maar we gaan zoals altijd voor kwaliteit boven kwantiteit.

We willen onze trouwe lezers en vooral ook onze donateurs bedanken en hopen het komende jaar nog veel meer interessante essays te publiceren. Het plan is ook om onze podcast uit te breiden met nieuwe afleveringen en nieuwe formaten.

Als u ons wilt steunen is het altijd mogelijk om *[een donatie](https://reactionair.nl/doneren/)* onze kant op te sturen.

De *Reactionair.nl* redactie.