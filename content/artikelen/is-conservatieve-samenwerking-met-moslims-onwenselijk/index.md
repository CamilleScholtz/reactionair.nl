+++
title     = "Is conservatieve samenwerking met moslims onwenselijk?"
subtitle  = "Een reactie op ‘tegen een politiek verbond met moslims’"
auteurs   = ["Dennis Honing"]
date      = "2022-01-15"
themas    = "Politiek & Actualiteit"
aangehaald = ["René Guénon", "Martin Lings", "Hamza Yusuf"]
question  = "Wat zijn uw gedachten over een dergelijke alliantie?"
dossiers  = ["Islam", "Conservatieve Alliantie"]
+++


Ik heb het stuk _'Tegen een politiek verbond met moslims'_ op _Heraut_ met veel interesse gelezen.[^1] Het is mooi om te zien dat de ideeen rond een conservatieve alliantie met moslims gaat leven, en dermate zo dat men erover denkt, spreekt en schrijft. 

Het stuk eindigt met een oproep dat vooral Germanen zelf hun problemen moeten oplossen. Men moet niet zomaar bij de pakken neer gaan zitten en zich gewonnen geven aan omvolking. Maar dit is mijn inziens een onvolledig uitgewerkt vertrekpunt voor rechtse Germanen? Want als je dus een uitsluitend blanke uitweg wil scheppen uit een situatie in Nederland zoals deze is in 2022, wat doe je dan met al die niet Germanen?

Ga je die negeren door jezelf zoals in Amerika terug te trekken naar het platteland? Dat de steden worden afgestoten aan immigranten en kleuringen? 

Ga je die elimineren zoals de nationaal socialisten? 

Neem daar eerst een helder standpunt over in alvorens te mijmeren over de redding van de etnische Germanen in Nederland. 

{{< image
	caption="\"Konservative allianz? Nein danke!\""
>}}


### Het <i>‘millet systeem’</i>

In mijn ogen valt de situatie het best te ondervangen met een soort neo-Ottomaans _‘millet systeem’_. De Ottomanen tolereerde verscheidene minderheden en andersdenkenden in hun rijk, gevat in eigen zuilen. De orthodoxen, katholieken en Joden bijvoorbeeld. De leiders van die zuilen hadden dan contact met de sultan en waren een aanspreekpunt. In feite was er in het Ottomaanse rijk dus al sprake van een conservatieve alliantie, waar Abrahamitische groepen met verschillende heilige boeken in één samenleving konden leven omdat ze simpelweg overlappende waarden hoog hielden als God, gezin, eer, gebed en orde. Iedereen was geholpen met deze pluralistische alliantie. En natuurlijk hadden de Ottomaanse legers dit Europese gebied verkregen middels verovering, maar tegelijkertijd vielen de Abrahamitische puzzelstukjes daarmee ook wel weer sluitend op hun plaats; de Joden waren een diaspora die zoals altijd in afwachting zijn van hun eigen politieke leider, de Messias, de christenen geloofden dat Jezus heeft gezegd dat je aan de keizer moet geven wat van de keizer is. Een helder apolitiek standpunt. En daar waren de Moslims dan als politieke bekroning op die Abrahamitische familie. 

In Nederland nemen de Germanen af. Iets wat islamitisch helemaal niet wenselijk is. Je ziet volkeren graag geïslamiseerd maar niet geëlimineerd. De Germanen zouden gewoonweg de oerzuil van een _millet_ systeem Nederland moeten vormen. De native stam. Waarbij men door conservatisme weer groeit in aantallen en bloeit in gedrag. Hiernaast leven dan andere zuilen zoals Nederlandse Marokkanen en Surinamers. Cultureel en/of religieus conservatisme is wat hen bindt. Zoals de Armenen, Joden, Koerden en Turken in het Ottomaanse rijk werden gevonden door hun religieus culturele conservatisme. Iedereen wilde homoseksualiteit indammen. Iedereen wilde stuurloos materialisme indammen en onverschilligheid indammen. Dit was de consensus die werd bereikt. In de Islam leren wij dat iedereen is geboren met een zogeheten _‘fitrah’_ een natuurlijke aanleg tot geloof en het doen van het goede. Dat doen van het goede begint met een hang aan eerlijkheid. Hierin vinden mensen elkaar, ondanks dat culturen en rassen verschillen. En zo zien we dat de achterban van Jordan Peterson, de Germaanse jongens binnen de _alt-right_ en de nieuwe generatie moslims steeds duidelijker overlappende standpunten aan de dag leggen. Tel daar de stellingnames van bestaande groepen als bevindelijk gereformeerd Nederland en de strenge katholieken bij op en je hebt een verzameling mensen die al bestaan. Je hebt een verzameling mensen die nagenoeg hetzelfde denken en willen. Die dus alleen elkaar als _‘millet’_ zouden moeten zien te dulden in deze staat. Deze alliantie ligt feitelijk voor het oprapen. Tenzij je elkaar dus liever zou willen negeren of elimineren. De alliantie is de oplossing omdat we hetzelfde nastreven aan waarden. Belangrijk is voorts de erkenning van Nederland als paraplu. 

Want Nederland is de paraplu waar al deze _millets_ onder leven. Dat zullen ook de moslims moeten erkennen. En inderdaad, de alliantie met links en extreemlinks die zoveel moslims zijn aangegaan is in mijn ogen een verschrikking. 

Ik kan niet anders dan eerlijk bekennen dat de coalitie tussen moslims en links een ondermijnende werking heeft voor Nederland. Uiteindelijk zal het ook een ondermijnende werking hebben voor moslims zelf, omdat partijen als _GroenLinks_ en _D66_ uiteindelijk azen op de assimilatie van moslims. Voor deze partijen is paternalisme de norm en dus wordt de ander niet bekeken als gelijke (wat je met een alliantie zou doen) maar als project. Met de ander dient gewerkt te worden. En als je die ander dan de juiste handvaten geeft dan zal men zich ontwikkelden tot een modelburger. Dat wil zeggen: een nihilistische seculier. 

En ook hier hebben moslims en Germanen elkaar nodig. Want waar de moslims veel beter dan de Germanen door hadden hoe bepaalde Joden de Germaan middels zelfrelativering om de zionistische vinger hadden gebonden, daar hadden de rechtse Germanen beter door hoe links immigranten als stemvee indoctrineerde met de <i>SJW</i>-subcultuur. Het maakt niet uit of je jezelf als Germaan nu relativeert ten aanzien van de ‘arme Joden’ en vervolgens je vrijheid van meningsuiting opgeeft voor specifiek deze groep, of dat je je vrijheid van meningsuiting opgeeft ten aanzien van vrouwen en immigranten binnen de <i>SJW</i>-subcultuur: die vrijheid moet behouden worden en zowel <i>boomer</i>-rechts als links Nederland bedreigen deze vrijheden en proberen conservatisme te relativeren of zelfs elimineren. 

Daar vinden Germanen en moslims elkaar. Ja, dat moslims zo innig zijn met links is mij als bekeerling een doorn in het oog. Ja, dat zoveel rechtse Germanen zich laten bespelen door zionistisch-rechts zoals een _PVV_ is mij een doorn in het oog. Pluriform conservatisme is de oplossing. _Millets_ vormen in één Nederland. Met als gedeelde waarde conservatisme en de erkenning van die Nederlandse staat als huis voor allen.


### Politieke dominatie

Maar is het dan niet zo dat moslims eigenlijk politieke dominatie beogen, waardoor een alliantie onmogelijk zal zijn?

Historisch zijn er rijken geweest waarbij de moslims streefden naar een eigen leefgebied of het politiek neutraliseren van kwaadaardige politieke systemen. Moslims zagen het annexeren van een gebied destijds als het bevrijden van dat gebied. Net zoals westerlingen dit zien met democratie brengen naar regio _x_. Het is zelfs zo dat niet-moslims op momenten deze islamitische overnames hebben bejubeld of zelfs actief gesteund, omdat de kwaliteit van leven verbeterd werd.

Velen weten dat Spanje is veroverd door de moslims. Maar hoeveel mensen weten dat dit op uitnodiging was van Spaanse Joden die onder de Visigoten leefden? Die zelfs bepaalde stadspoorten hebben geopend voor deze oprukkende Moren? 

Veel mensen weten van de Ottomaanse belegering van Wenen. Maar hoeveel weten er van de protestantse Transsylvanische prins die meevocht bij die aanval aan de zijde van de Sultan? 

Velen weten van de Nederlandse onafhankelijkheid. Maar hoeveel weten er dat de Geuzen zich gesteund wisten door het Ottomaanse rijk dat Nederland als eerste staat in de wereld heeft erkent. De Geuzen droegen halve maantjes op hun kleding met de tekst _‘liever Turcs dan paaps’_ (_'liever moslim dan katholiek'_) waarmee zij doelde op het pluralisme van de Ottomanen waar je als protestant dus wel zou mogen geloven wat je geloofden. Nederland zou als onafhankelijke staat exact dit type Ottomaanse pluralisme invoeren waarbij meerdere geloven mochten voortbestaan, het zij met één hoofdstroming. Dat was voor de Ottomanen de Islam en voor Nederland het calvinisme. Ook het beroemde Edict van Torda dat bijvoorbeeld onder Nederlandse remonstranten wordt gevierd als humanistische mijlpaal van protestants Europa is een kopie van een _fatwa_ van de Ottomaanse _pasja_ van Buda (hedendaags Boedapest) alwaar werd gesteld dat alle christelijke denominaties elkaar dienden te dulden. 

Die kwade islamitische expansie ligt dus genuanceerder dan men vaak denkt. Ja men veroverde. Maar zoals we zien werd dit vaak genoeg beschouwd als een stap vooruit voor volkeren. Waaronder door externe volkeren als Joden en protestanten. 

Maar ik geef u verder gelijk: expansie en dominatie is niet wat de Nederlandse moslim zou moeten willen. En het deel dat dit dan ook echt wil is klein. Denk aan groepen de jihadi salafisten of _Hizb ut Tahrir_. Deze groepen kennen we, zien we en representeren bij lange na niet de breedte van de Nederlandse moslims. Een groep die overigens theologisch en cultureel tamelijk verdeeld is, maar waarbij de gemeenschappelijke deler is dat een jonge generatie wil wonen, werken en recreëren met behoudt van de eigen (conservatieve) identiteit. 

Deze mensen zijn niet bezig met een politieke overname. Het bestaan van een partij als _DENK_ - even los van wat je daar inhoudelijk van vind - bewijst al dat men hier in Nederland als Nederlandse burger zaken wenst te adresseren. Middels democratische weg. Kijken wij naar de theocraten die Nederland bijvoorbeeld actief verlieten voor de politieke strijd in Irak en Syrië kom je uit bij 300 man op een miljoen Nederlandse moslims. Dat betekent dat hoe graag de media ook hun ogen op de jihadisten heeft willen richten, deze groep verwaarloosbaar klein is.

De groep die dus geen politieke overname wil maar wel politieke inspraak is de meerderheid. Neem dat mee in uw overdenkingen.

Onder deze groep bestaan inderdaad Germanen kritische gevoelens. Zoals wij beide betreuren komt dat voort uit de langdurige alliantie van moslims met links. Mijn spreken over de rechts islamitische alliantie is dan ook zeker niet alleen gericht tegen Germanen. Juist ook moslims moeten inzien dat links vaak alleen maar leidt tot zaken als individualisering, feminisme, secularisme en abortus.

<i>Boomer</i>-rechts én islamitisch Nederland hebben beide in de hitte van de strijd het postmodernisme aangewend als oplossing, daar waar ik het zelf zie als probleem. De een ziet dit postmodernisme als authentiek Nederlands leven in blijheid en vrijheid. De ander als smoes om gelijke rechten ten aanzien van Germanen mee op te eisen.

Uiteindelijk zijn hier nu moslims die je zonder genocide of verdrijving niet meer weg krijgt. Uiteindelijk is dit een Germaans land dat voor de ontzuiling eigen tradities kende. Allochtoon en autochtoon kunnen elkaar vinden in het omarmen van hun tradities en de conservatieve overlap net zoals de Ottomanen te laten dienen als een culturele orde. Niemand wil homopropaganda op een basisschool. Niemand wil seksualisering van jongvolwassenen via muziek subculturen. Niemand wil omgevolkt worden of geassimileerd. Daar moeten we elkaar gaan vinden. Waarbij Piet zijn basis voor dat conservatisme ontleend uit zijn kerk, Klaas uit het discours van Jordan Peterson en Redouan uit de moskee.


### Uitheems of inheems

Dan tot slot de vraag of de Islam uitheems is of inheems.

Het eerste wat bij me opkomt is de wedervraag of jodendom en christendom inheems zijn aan Germaanse gebieden? Voor de neo-Paganisme belevende Germaan is de katholieke kerk weer die grote vreemde die zichzelf kwam opdringen aan West-Europa, hetgeen dan beschouwd zou moeten worden als slechte zaak. 

De Islam speelt een aanzienlijke rol in Europa. Vanaf het jaar 800 worden gebieden als Spanje, Portugal en Sicilië geïslamiseerd. De Islam steekt diezelfde periode de kop op in Frankrijk en het vasteland van Italië. In Hongarije is er de Böszörmény gemeenschap. Een groep moslims die evenals lokale Joden als burgers leven onder een polytheïstische koning en die zelfs hoge posities bekleden in dat land. In Polen, Wit Rusland en Litouwen (destijds gebundeld als Pools Litouws gemenebest) komen in 1400 groepen islamitische Tataren binnen als vluchtelingen. Ze onttrekken zich van de onderlinge oorlogen van de nazaten van Djhengiz Kahn en zullen hun uitgekristalliseerde krijgers kunsten inzetten als burgers van hun nieuwe land. Deze zogeheten Lipka Tataren strijden zelfs mee in 1600 met de Poolse koning tegen de Ottomanen.

Spanje wordt in 1400 veroverd door de katholieke Habsburgers waarna de islamitische Morisco gemeenschap nog tweehonderd jaar zal overleven in dat land. Zij zijn de Spaanse moslims. Uiteindelijk worden ze in 1600 verdreven en komen ze terecht in landen als Marokko, Tunesië, Algerije en Turkije. Kleine groepen strijken zelfs neer in Amsterdam en Venetië. Maar deze trekken uiteindelijk toch door naar islamitische gebieden. Interessant is dat de Moriscos een dermate eigen Europese cultuur hadden vergaard, dat ze in Marokko bekritiseerd zouden worden om het telen van druiven voor wijn en lange tijd enkel onderling zouden huwen. In Turkije staat hun moskee in de christelijk Joodse wijk van Istanboel en niet in de moslimwijk.

Dan de bekeerlingen van Europa. Het bekeren van Germanen en latijnstalige Europeanen is niet zomaar iets wat pas met de massa-immigratie op gang zou komen. 

Dezelfde bronnen die ons leren dat de Morisco gemeenschap in Amsterdam een eigen moskee tot hun beschikking heeft gehad in de gouden eeuw, leert ook dat er vanuit allerlei hoeken _‘zich ketters kwamen melden om besneden te worden’_.

De beroemde Zweedse schilder Ivan Aguéli bekeert zich tot de Islam, hetgeen de Franse schrijver René Guénon weer zou inspireren tot bekering, waarop vanuit zijn invloed Brit Martin Lings weer zou bekeren waarbij laatstgenoemde middels zijn boek _‘The Book of Certainty’_ de bekende Amerikaanse bekeerling Hamza Yusuf zou prikkelen om zich in de Islam te verdiepen, met bekering tot gevolg. Hier zie je een schitterende kettingreactie die omschreven zou kunnen worden als blanke zelf islamisering. 

Een ander voorbeeld is Abdullah Quilliam die zich in de 19e eeuw bekeerd en in Liverpool een moskee zal bestieren voor een groep moslims waaronder verscheidene bekeerlingen. 

Ten tijde van de reformatie is er de Duitse katholieke geestelijke Adam Neuser die samen met anti-trinitariër de dialoog zoekt met de Ottomanen, zich later bekeerd tot de Islam en verhuisd naar het Ottomaanse rijk. 

Hier in Nederland zien we tijdens het interbellum bekeerling Mohammed Ali van Beetum zich hard maken voor een Nederlandse moskee. Hij wijst daarbij op de _Grande Mosquée du Paris_ die Frankrijk had gerealiseerd om zich als één rijk te profileren met gebieden als Algerije. Van Beetem stelde voor dat Den Haag middels het bouwen van een nationale moskee voor Nederland een zelfde gebaar kon maken. Die moskee kwam er toen niet maar van Beetem kreeg het wel voor elkaar dat moslims een hoekje van de algemene begraafplaats ter beschikking kregen. 

Wanneer we lezen over deze bekeerlingen zien we dat door heel West-Europa heen er spraken is geweest van blanke zelfislamisering. En dat er zonder zendingswerk vanuit de islamitische wereld al stappen werden gezet vanuit blank Europa naar die Islam. 

Om dan te doen alsof de Islam zomaar uitheems is, is mij teveel een restant van christelijk polemisch denken uit vervlogen tijden. Nog los van architectonische, wetenschappelijke en filosofische invloeden vanuit de islamitische wereld zijn er dus ook de Europese moslims. De Morisco’s, de Böszörmény, de Lipka-Tataren, de Bosniërs, de Pomakken, de Gorani, Torbesjen, die Albanezen die moslim zijn en de bekeerde Europeanen als ikzelf. Op dat punt is de Islam al lange tijd een inheemse zaak. 

De Islam als de externe vijandelijke ander die enkel werd ontmoet onder het geklingel van zwaarden tijdens de kruistochten is een verregaande simplificatie van de zaak. 

De massa-immigratie heeft de Islam hier niet gebracht. Wel heeft het haar versterkt. En nu is er een jonge generatie moslims die klaar zijn om links te verlaten. Die de Germaan niet in de rug zullen steken met een ideaal van een _kalifaat_ of binnenlandse politieke overname. Deze groep zal een alliantie kunnen vormen met _alt-right_ Germanen. Omdat onze doelen overeenkomstig zijn. Omdat we weten dat elkaar weg wensen niet de weg is. Voor een _kalifaat_ is er in dit ideaal geen plaats zoals er eveneens geen plaats is voor een Germaanse etnostaat. De grenzen moeten dicht en de basis van dit land is Germaans, maar we zullen verder moeten als multiraciale conservatieve alliantie. Waarbij ieder zijn grote gezin mag hebben zonder de ander te willen overwoekeren in het kielzog van een Soros. Waarbij ieder een eerlijke vrije markt betreed. Waarbij ieder eerlijk onderwijs zou moeten genieten zonder (positieve) discriminatie of <i>SJW</i>-indoctrinatie. 

Dat is het streven inzake de islamitisch rechtse alliantie. 


[^1]: _Heraut_, _[Tegen een politiek verbond met moslims](https://herautnl.blogspot.com/2022/01/tegen-een-politiek-verbond-met-moslims_9.html)_.
