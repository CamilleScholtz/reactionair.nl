+++
title    = "Wie zijn wij?"
subtitle = "Een inleiding tot Reactionair.nl"
question = "Wat vindt u van Reactionair.nl?"
auteurs  = ["Redactie"]
date     = "2021-10-01"
category = "Mededeling"
draft    = false
+++


Wij zijn een online tijdschrift gewijd aan essays, kritieken en opinie vanuit — zoals de naam al aangeeft — een reactionair oogpunt. Een korte inleiding tot de etymologie van _Reactionair_ zal duidelijk maken waarom wij voor deze naam gekozen hebben: reactionair komt van het Franse _réactionnaire_ dat gebruikt werd in de tijd van de Franse revolutie en verwijst naar hen die zich verzetten tegen de revolutie, waarbij de revolutie in delen verwijst naar de historische gebeurtenis, en in delen symbool staat voor het liberalisme en de bijbehorende beginselen als _liberté_ en _égalité_.

Het verschil tussen een conservatief en een reactionair is dat een conservatief wil behouden wat is, wat impliceert dat wanneer hij onvermijdelijk met de progressieve lijn wordt meegetrokken, er een nieuwe _status quo_ is ontstaan die het oogpunt van behoud zal worden. Dit is ook precies waarom we nu conservatieven zien die vinden dat de _pride flag_ een conservatief symbool kan zijn, en slechts de meest progressieve elementen zoals de opheffing van “_gender_” verwerpen, hoewel dit ongetwijfeld ook iets zal zijn wat conservatieven binnen enkele jaren zullen aanvaarden en zelfs verdedigen.

De reactionair daarentegen wil terugkeren naar de _status quo ante_, wat noodzakelijkerwijs een wereldbeeld impliceert dat voortdurend naar traditie en het verleden verwijst. Dit gezegd zijnde, kijkt de reactionair niet slechts vooruit of achteruit, maar vooral naar boven, naar absolute beginselen en naar God.

We zullen trachten een leegte in het Nederlandse media landschap op te vullen, want zelfs de “rechtse” media overschrijden de grens van het klassiek liberalisme vaak niet, en de weinige die dat wel doen, vervallen in een plat soort nationalisme, of reageren grotendeels op de actualiteiten zonder een grotere visie uit te dragen.

Denkt u iets te kunnen bijdragen aan ons tijdschrift, aarzel dan niet om contact op te nemen, dit kan via [ons Twitter-account](https://twitter.com/reactionairNL) of via e-mail: [contact@reactionair.nl](mailto:contact@reactionair.nl). 
