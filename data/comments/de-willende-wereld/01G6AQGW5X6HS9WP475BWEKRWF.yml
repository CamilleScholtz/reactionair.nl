author: 'Anton Prins'
date: '2022-06-24T05:28:27Z'
body: "Respons op voorgaande reacties van de heer Lemm:\n\n“Gott ist in mir das Feur und ich in ihm der Schein;\nSind wir einander nicht ganz inniglich gemein?” Tevens een citaat van Silesius. Hartelijk dank voor deze mooie aanvullingen, het was Schopenhauer zeer eigen om de kern van een idee samen te vatten in slechts enkele woorden en dit is te waarderen aan zijn stijl.\n\nInderdaad is de leeftijd van werken wellicht de beste algemene graadmeter van hun grootsheid; het is niet altijd zo dat het nieuwe slecht is, meestal wordt het nieuwe echter oud, en alleen tijdloze werken behouden hun waarde nog generaties lang.\n\nDe pessimist leeft niet in de waan dat de wereld goed is, dit is de oorsprong van de door mij beschreven troost: een onfortuinlijke gebeurtenis is zo immers geen verrassing, maar ligt in de lijn der verwachting."
