author: 'Eco al Hollandi'
date: '2021-11-10T14:00:31Z'
body: "@JC Civilis\n\nBedankt voor je reactie! En ik ben er inderdaad ook nog niet uit/wil niet voor de lezer bepalen wat dat precies moet zijn, ik denk dat daarvoor een relatief grotere beweging nodig is. Wel denk ik dat dit, zoals ook aangegeven in het stuk, af moet hangen van de conditie en wensen van het volk. Daarmee bedoel ik niet dat het volk altijd als leidraad genomen moet worden of dat een reactionaire beweging compleet haar lijn laat bepalen door het volk (vandaar ook een fundament op het ‘’hogere’’ wat de lijn altijd moet inkaderen zodat men niet daar buiten treed), maar wel dat goed leiderschap de wensen van het volk zou moeten begrijpen en daar op in zou moeten spelen. In theorie zou links dit heel goed moeten kunnen doordat dialectisch materialisme het fundament van het Marxisme is, echter in de praktijk blijken ze het volk vaak niet aan zich te weten binden.\n\nEcologie is zeker een belangrijk thema waar een reactionaire beweging op zou kunnen inspelen. Naast wat jij zelf al noemt zou een andere invalshoek op dat gebied bijv. het aankaarten van de mankementen van het consumentisme en het promoten van een simpelere maar gelukkige levenswijze kunnen zijn. Maar ook economische thema’s zijn denk ik enorm belangrijk, ik denk dat links qua economie op de goede lijn zit en dat centrum-linkse tot linkse economische politiek populair is bij een groot deel van het volk. Verder zouden we zelfs thema’s als diversiteit kunnen aannemen, zei het met een iets andere vorm, door bijv. te wijzen op hoe het globalisme de diversiteit van alle volkeren en culturen uiteindelijk zal opheffen (deze lijn is er een die al een redelijke groep Moslims heeft weten te overtuigen van de kracht van rechts). Kortom, genoeg kansen, maar er moet daarvoor wel een groep zijn die dit op een pragmatische manier om kan zetten in de praktijk, zodat het geen ‘’geklets’’ blijft van een kleine groep rechtse denkers."
