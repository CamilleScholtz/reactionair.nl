author: Mootje
date: '2022-01-16T08:36:33Z'
body: "Hieronder zal ik kort en krachtig alle argumenten behandelen op het artikel ‘tegen de Conservatieve Alliantie’ van een PVV-Boomer: \n \n\"Nu staat het buiten kijf dat ondergetekende onderschrijft dat een traditionele levenswijze het beste werkt om de harmonie in de maatschappij te waarborgen\" \n \nMooi om te weten dat jij dat ook inziet. Alleen denkt Geert Wilders daar helaas anders over. De beste man staat voor decadentie. Dat is overigens ook juist zijn kritiek op de islam. Namelijk dat de islam discriminatoir is, duidelijk is in zijn genderrollen en hiërarchie. Dat de Islam het accent legt op waardigheid i.p.v. het promoten van seksuele promiscuïteit Je bent aan het verkeerde adres als je echt voor een heropleving bent van een religieuze cultuur. \n \n“Jedoch…..schijnt het dat ze maar al te bereid zijn om uitheemse gebruiken over te nemen.”  \n \nZou wel willen weten over welke gebruiken je het precies hebt. Het omarmen van de islam is geen voorwaarde. Het gaat erom dat we onder één  conservatieve paraplu kunnen leven. Of jij nou een agnost bent of wat dan ook, de alliantie bestaat in het besef dat het conservatisme de oplossing is voor de kwaal en dat het louter focussen op symptomen terwijl de kwaal onbesproken wordt gelaten niet de oplossing is. En is het juist niet geruststellend dat de Germaan de islam omarmt? Want door die omarming van de islam ontstaat de drang wéér om een huwelijk aan te gaan en aan gezinsuitbreiding te doen. Zoals ik ook duidelijk maakte in mijn vorige column, doet de Boomer aan symptoombestrijding. Keert de Boomer terug naar religiositeit, dan zullen de lage geboortecijfers weer omhoogschieten en de hoge echtscheidingscijfers dalen.  \n \n“Het lijkt….traditionele islam al jaren (meer dan duizend jaar, eigenlijk) een bloedige strijd tegen Europeanen en tegen onze Christelijke religie voert.” \n  \nNeem Andalusië eens, waar de christelijke koninkrijken en islamitische koninkrijken eeuwenlang ook hebben samengewerkt tegen andere christelijke en islamitische koninkrijken. De geschiedenis vertelt toch wel een iets genuanceerder verhaal. En daarnaast kan je de islamitische bijdragen aan het westen niet onder stoelen of banken schuiven zoals, in de vertalingen en becommentariëring van Oud Griekse werken, medische literatuur, meetkunde, invloeden van de Saracenen op Europese architectuur, hygiënevoorschriften die voorheen in Europa niet bestonden. En ik kan nog een heel boek wijden aan de invloeden van de islam en moslims (pluralisme van de Ottomanen en Moren) op westerse constituties. Denk aan de Islamitische voorloper op wat we noemen de Magna Carta , het Edict van Torda geplagieerd van de Fatwa van de Pasja van Boeddha, de Amerikaanse constitutie beïnvloed door de islam, de Napoleontische code geïnspireerd op de Maliki Madhab , het getal 0 en papier geïntroduceerd hebben in Europa; de rijkelijke handel tussen de Ottomanen en Venetiërs waardoor er gelden vrijkwamen voor kunst en architectuur. Of neem de Lipka-Tartaren die zelfs omarmd werden door de Europeanen vanwege hun heldhaftigheid. En nog véél meer voorbeelden van overlappingen en invloeden.  \nKortom, de geschiedenis laat ook interactie en uitwisselingen van cultuur en kennis zien tussen de Europese wereld en islamitische wereld. Goethe, Nietzsche, Napoleon, Kant, Copernicus etc. Allen kenden een diepe appreciatie voor de islam en laat die mensen de laatste mensen zijn waar sprake is van oikofobie. \n \n“Bloedbaden in Nice, Brussel en Parijs te vergeten.”  \n \nDat zijn inderdaad zorgelijke ontwikkelingen, eens. Maar dat heeft juist kunnen gebeuren door het ontbreken van een sterke Leitcultuur én ook natuurlijk het destabiliseren van het Midden-Oosten onder het mom van democratie (maar eigenlijk om de grondstoffen). Dan krijg je elementen binnen groeperingen die kunnen radicaliseren.  \n \n“Wij mogen wat mij betreft nooit uit het oog verliezen dat de islam uit is op spirituele en politieke overheersing, niet op samenwerking. Dit mogen wij als Europeanen niet vergeten. Nimmer.” \n \nDat is weer iets te kort door de bocht omdat de islam héél duidelijk is over contracten met niet-moslims en het respecteren van de regels van het land waarin de moslim zich begeeft. Dat wordt overigens ondersteund door talloze Ahadith , historische voorbeelden en verzen uit de koran. En wat je ook niet uit het oog moet verliezen is het feit dat de historische spanning tussen de Moor en de kruisvaarder niet meer aanwezig is in de huidige tijd. Het merendeel van de moslims leven hier gewoon een leven. Laten we hier niet doen alsof de moslim constant bezig is met domineren. Die maken zich zorgen om de huur, hun familieleden die het moeilijk hebben, hun kinderen die worden blootgesteld aan decadentie, hedonisme etc.\n \n“Tweede mag het genoemd worden dat het merendeel van de moslims al verwikkeld zit in een politiek verbond, namelijk een met het links-progressivisme. Dit is altijd al een vervloekte coalitie geweest, maar toch is dit de realiteit. Het fenomeen is inmiddels opgepikt in verschillende onderzoeken. Zo bleek uit een onderzoek uit 2012 dat \"72% van de respondenten stemt op de SP, GroenLinks of PvdA.\" Het staat inmiddels bekend onder verschillende termen.” \n \nDat de moslims te veel met links in zee gaan geef ik je zeker gelijk in. Heeft dat denk je niets te maken met figuren als jij? De Boomer/judeofiele figuren als Eerdmans, Wilders en Wierd Duk? Deze proleten die de moslimgemeenschap buiten de politiek-rechtse deur houden? En denk jij niet dat de moslim niet staat te popelen op een partij die dezelfde gedachten draagt over het gezin, eer en God?  \n \n“Wanneer het er op aankomt, alsnog stemmen op díe partijen die hen meer gibs (en een grotere kans om meer van hun volksgenoten het land in te slepen!) geven. Dit draagt uiteindelijk alleen maar bij aan de omvolking van ons land, die met behulp van onze beoogde 'bondgenoten' gestaag doorgaat. Nederland daadwerkelijk Nederlands (dat wil zeggen, met een autochtone meerderheid) houden lijkt voor de Alliantie volstrekt geen prioriteit. Dat terwijl juist de migratiestromen de grootste existentiële bedreiging voor ons volk zijn.” \n \nHoud de politiek-rechtse deur open voor de moslim en voor je het weet zie je ze meevaren op het VOC-schip. Juist door te herbronnen krijg je wéér een demografische opleving en door je eigen koers te varen zal je consistent zijn in het niet willen nemen van migranten omdat je zelf niet meer aansprakelijk bent voor het stichten van al die brandhaarden. Ook zal je moeten stoppen met dat ‘oneindige economische groei’ denken naar meer lokaliteit, want het leeuwendeel van de migranten zijn arbeidsmigranten uit Oost-Europa. \n1/2)"
