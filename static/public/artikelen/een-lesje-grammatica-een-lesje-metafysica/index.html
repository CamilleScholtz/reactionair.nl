<!doctype html><html lang=nl><head><title>Een lesje grammatica, een lesje metafysica</title><meta name=description content="Waarom het streven naar objectiviteit een doodlopend pad is, deel 2 - Dit essay maakt deel uit van de essay-serie &lsquo;Waarom het streven naar objectiviteit een doodlopend pad is&rsquo;. Zie hier het vorige deel.
 Laten we het vorige artikel in één enkele zin recapituleren: waarheid is een verhouding tussen subject en object, waarbij in het westen de nadruk van oudsher op het object wordt gelegd en in het oosten op het subject. Maar wat behelst deze hele dichotomie tussen subject en object?"><meta name=author content="De Melancholieke Nar"><meta name=viewport content="width=device-width,initial-scale=1"><meta property="og:title" content="Een lesje grammatica, een lesje metafysica"><meta property="og:description" content="Waarom het streven naar objectiviteit een doodlopend pad is, deel 2"><meta property="og:url" content="https://reactionair.nl/artikelen/een-lesje-grammatica-een-lesje-metafysica/"><meta property="og:type" content="article"><meta property="og:image" content="https://reactionair.nl/artikelen/een-lesje-grammatica-een-lesje-metafysica/thumb_hu08525668c8a43dacb78954ee49f93944_163326_1200x628_fill_q75_h2_lanczos_smart1_2.webp"><meta property="twitter:card" content="summary_large_image"><meta property="twitter:site" content="@ReactionairNL"><script type=application/ld+json>{"@context":"https://schema.org/","@type":"Article","headline":"Een lesje grammatica, een lesje metafysica","alternativeHeadline":"Waarom het streven naar objectiviteit een doodlopend pad is, deel 2","datePublished":"2022-02-01","image":["https:\/\/reactionair.nl\/artikelen\/een-lesje-grammatica-een-lesje-metafysica\/thumb_hu08525668c8a43dacb78954ee49f93944_163326_1200x628_fill_q75_h2_lanczos_smart1_2.webp"],"author":[{"@type":"Person","name":"De Melancholieke Nar","url":"https://reactionair.nl/auteurs/de-melancholieke-nar"}],"publisher":{"@type":"Organization","name":"Reactionair.nl","url":"https://reactionair.nl","logo":"https:\/\/reactionair.nl\/img\/og-image.png"}}</script><meta name=theme-color content="#F6F1F0" media="(prefers-color-scheme: light)"><meta name=theme-color content="#212A2D" media="(prefers-color-scheme: dark)"><meta name=msapplication-TileColor content="#A62E27"><link rel=apple-touch-icon sizes=180x180 href=/apple-touch-icon.png><link rel=icon type=image/png sizes=32x32 href=/favicon-32x32.png><link rel=icon type=image/png sizes=16x16 href=/favicon-16x16.png><link rel=manifest href=/site.webmanifest><link rel=mask-icon href=/safari-pinned-tab.svg color=#a62e27><link rel=stylesheet href="/sass/fonts.css?v=1650624328"><link rel=stylesheet href="/sass/light.css?v=1650624328" media="(prefers-color-scheme: light)"><link rel=stylesheet href="/sass/dark.css?v=1650624328" media="(prefers-color-scheme: dark)"><link rel=stylesheet href="/sass/main.css?v=1650624328"><link rel=stylesheet href="/sass/mobile.css?v=1650624328" media="(max-width: 1024px)"><link rel=stylesheet href="/sass/desktop.css?v=1650624328" media="(min-width: 1025px)"><script defer src="/js/vendor/minisearch.js?v=1650624311"></script>
<script defer src="/js/main.min.js?v=1650624317"></script>
<script type=application/javascript>!sessionStorage.getItem("_swa")&&document.referrer.indexOf(location.protocol+"//"+location.host)!==0&&fetch("https://counter.dev/track?"+new URLSearchParams({referrer:document.referrer,screen:screen.width+"x"+screen.height,user:"admin@camille.sh",utcoffset:"2"}),{referrerPolicy:"no-referrer-when-downgrade"}),sessionStorage.setItem("_swa","1")</script></head><body><header><div id=logo-container><a href=/ id=logo><img src=/img/logo.svg alt=Reactionair.nl style=width:113px;height:113px></a><div id=search><form><input type=search placeholder=Zoeken...>
<button>
<img src=/img/search.svg alt=Zoeken class=search-icon style=width:22px;height:22px>
<img src=/img/close.svg alt=Sluiten class=close-icon style=width:28px;height:28px;display:none></button></form><div class=results-container><div class=arrow></div><ul class=results></ul></div></div></div><div class=utility><div class=left><time>1 FEB, 2022</time>
<span class=pipe>|</span>
<span>4 MINUTEN LEESTIJD</span></div><div class=right><div>Een lesje grammatica, een lesje metafysica</div></div></div></header><main id=page><article><h1>Een lesje grammatica, een lesje metafysica</h1><h2>Waarom het streven naar objectiviteit een doodlopend pad is, deel 2</h2></article><aside class=authors><div class=sticky><a href=/auteurs/de-melancholieke-nar/ class=author><h3>De Melancholieke Nar</h3><p>Loonslaaf</p><span class=arrow>→</span>
<img src=/img/author.svg alt=Pencil style=height:100px></a></div></aside><article><p><em>Dit essay maakt deel uit van de essay-serie &lsquo;Waarom het streven naar objectiviteit een doodlopend pad is&rsquo;. Zie <a href=https://reactionair.nl/artikelen/overdenkingen-over-de-parabel-van-de-blinden-en-de-olifant/>hier</a> het vorige deel.</em></p><hr><p>Laten we het vorige artikel in één enkele zin recapituleren: waarheid is een verhouding tussen subject en object, waarbij in het westen de nadruk van oudsher op het object wordt gelegd en in het oosten op het subject. Maar wat behelst deze hele dichotomie tussen subject en object? Wat is een subject en wat is een object?</p><figure><img srcset="/artikelen/een-lesje-grammatica-een-lesje-metafysica/thumb_hu08525668c8a43dacb78954ee49f93944_163326_864x0_resize_q75_h2_lanczos_2.webp 864w,
/artikelen/een-lesje-grammatica-een-lesje-metafysica/thumb_hu08525668c8a43dacb78954ee49f93944_163326_1728x0_resize_q75_h2_lanczos_2.webp 1728w" sizes="(max-width: 1920px) 864px,
		       1728px" src=/artikelen/een-lesje-grammatica-een-lesje-metafysica/thumb_hu08525668c8a43dacb78954ee49f93944_163326_1728x0_resize_q75_h2_lanczos_2.webp alt="Vishnu, liggend op de slang Shesha, droomt de wereld."><figcaption><p>Vishnu, liggend op de slang Shesha, droomt de wereld.</p></figcaption></figure><h3 id=de-grammatica-van-het-bestaan>De grammatica van het bestaan</h3><p>In de grammatica zijn dit de Latijnse woorden voor respectievelijk onderwerp en (lijdend) voorwerp. Even terug naar de middelbare school: ik zie een olifant. Ik (<em>onderwerp</em>) zie (<em>persoonsvorm</em>) een olifant (<em>lijdend voorwerp</em>). Dit schema vertaalt zich heel soepeltjes naar een epistemologische context. Ik (<em>het subject, degene die iets waarneemt, de kenner</em>) zie (<em>de handeling of het ondergaan van het kennen</em>) een olifant (<em>het object of voorwerp van mijn kennen, het waargenomene</em>). Nog eenvoudiger: <em>waarnemer - waarneming - waargenomene</em>. De stilzwijgende aanname hierbij, is dat dit nu eenmaal de grondstructuur is van het universum. Je hebt dingen en je hebt waarnemers en kennelijk kunnen die een miraculeuze alchemische verhouding aangaan die wij kennis noemen.</p><h3 id=wat-is-het-object-zonder-subject>Wat is het object zonder subject?</h3><p>Kan een object zonder subject bestaan, met andere woorden, kan een ding bestaan zonder te worden waargenomen? Een zonderling als bisschop Berkeley (we komen later op hem terug) daargelaten, zal bijna iedere westerling intuïtief bevestigend antwoorden op de laatste vraag. Zodra ik de deur van mijn kamer dichttrek, bestaat mijn kamer en alles erin nog steeds - en niet omdat er toevallig een muis in een hoekje alles in stand houdt door het waar te nemen. Maar als wat blijft bijvoorbeeld mijn bureaustoel bestaan? Toch zeker niet als een stoel, dat is immers een menselijke, al te menselijke categorisering van wat in essentie een verzameling atomen is. Zijn die atomen dan de ultieme werkelijkheid?</p><p>Uit de kwantummechanica, die de werkelijkheid op subatomair niveau bestudeert, rijst een ander beeld op. Ik zal natuurlijk niet pretenderen dat ik hier echt verstand van heb, zelfs de knapste koppen stommelen hier maar wat rond in het duister, als blinden die een olifant betasten, maar dat de wereld zoals wij die kennen hier volkomen desintegreert, is duidelijk. Elektronen, gluonen, bosonen, fotonen, quarks, up en down en andere bewoners van deze wonderlijke dimensie worden veeleer voorgesteld als &lsquo;posities&rsquo; van een &lsquo;golf&rsquo;. Met dikke aanhalingstekens natuurlijk: het zijn noch posities noch een golf, maar we moeten ons nu eenmaal behelpen met lompe metaforen uit onze macrowereld. Alternatieve theorieën spreken van vibrerende snaartjes, van energievelden of van pure, onversneden wiskunde die op magische wijze tot vlees wordt.<sup id=fnref:1><a href=#fn:1 class=footnote-ref role=doc-noteref>1</a></sup></p><p>Energie, vibraties, wiskunde: we bevinden ons hier in veel ijlere sferen dan het goede oude atomisme. We kunnen hier niet meer spreken van stof, maar toch kunnen deze processen dienen als object, als voorwerp van bewustzijn. Het mysterie van het bewustzijn blijft dan staan. Het fysicalisme, de vervluchtigde vorm van atomistisch materialisme, kan nog maar één troef spelen, namelijk het bestaan van bewustzijn ontkennen. Dit wordt dan ook letterlijk gedaan door filosofen als Daniel Dennett.<sup id=fnref:2><a href=#fn:2 class=footnote-ref role=doc-noteref>2</a></sup></p><h3 id=berkeley-de-hindoe>Berkeley de hindoe</h3><p>Laten we nog even terugkomen op die gekke Ier bisschop Berkeley. Zijn filosofie kan samengevat worden in de zin <em>esse est percipi</em>, oftewel zijn is waargenomen worden.<sup id=fnref:3><a href=#fn:3 class=footnote-ref role=doc-noteref>3</a></sup> God vervult hierbij de rol van onderhouder en ultieme waarborg van de werkelijkheid door zijn universele perceptie; God ziet en hoort alles. Dat betekent dat een boom die omvalt in het bos zonder dat mens of vogel het hoort niet alleen lucht in beweging brengt, maar ook daadwerkelijk geluid maakt. Nog sterker, zonder Gods waarneming bestond niets. In zekere zin is al het bestaande een gedachte van God.</p><p>In het hindoeïsme neemt de drie-eenheid <em>Brahma-Visjnoe-Sjiva</em> een centrale plek in. Deze goden vertegenwoordigen respectievelijk de scheppende God, de onderhoudende God en de vernietigende God. De God van Berkeley is analoog aan de rol van Visjnoe, van wie hindoeïsten geloven dat het heelal niets is dan zijn droom, met andere woorden, al het bestaande, bestaat slechts in zijn bewustzijn. Hij hoeft maar te ontwaken en alles is voorbij.</p><p>Maar dat zijn natuurlijk maar achterlijke sprookjes. Wij weten wel beter. Bewustzijn is in het gunstigste geval een afvalproduct van de hersens, een causaal doodlopend straatje, maar waarschijnlijker nog, <em>dixit</em> Dennett, een illusie. Toch?</p><h3 id=wat-is-het-subject-zonder-object>Wat is het subject zonder object?</h3><p>Maar als het bewustzijn dan een illusie is, wie ondergaat die illusie dan? Een illusie impliceert een bewustzijn dat voor de gek gehouden wordt. Of mijn waarneming van de werkelijkheid nu klopt of niet, dat ik íéts waarneem, dat ik bewust ben, is juist het meest onmiddellijk en minst betwijfelbare gegeven van ieder subject. Dennetts bewering is een onwaarschijnlijk staaltje blufpoker dat nooit serieus genomen had kunnen worden zonder eeuwen aan materialistische indoctrinatie.</p><p>Dat het bewustzijn deel uitmaakt van de werkelijkheid en zich niet onder het tapijt laat vegen, staat vast. Maar gaat de berkeleyaans-hindoeïstische zienswijze dat álles bewustzijn is en materie juist de illusie, niet veel te ver? Wat zou immers een subject zijn zonder object? Wij zijn altijd bewust ván iets - een olifant, een atoom, een geluid, een smaak. Wat blijft er over van bewustzijn als we alle inhoud daarvan wegstrepen? Komen we dan niet uit op pure leegte?</p><p>Zoals het atomisme, de ultieme fantasie van het object zonder subject, zijn failliet vindt in de kwantummechanica, zo vernevelt het idealisme, de fantasie van het subject zonder object, in zuivere nietsigheid.</p><p>Hoe deze impasse te doorbreken?</p><hr><p><em>Dit essay maakt deel uit van de essay-serie ‘Waarom het streven naar objectiviteit een doodlopend pad is’. Zie <a href=https://reactionair.nl/artikelen/hoe-god-verstoppertje-speelt-met-zichzelf/>hier</a> het volgende deel.</em></p><div class=footnotes role=doc-endnotes><hr><ol><li id=fn:1><p>Zie voor een eigentijdse incarnatie van deze in wezen pythagoreïsche <em>Weltanschauung</em> bijvoorbeeld Max Tegmark, <em>Our Mathematical Universe</em>.&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p>Daniel Dennett, <em><a href=https://www.ted.com/talks/dan_dennett_the_illusion_of_consciousness>The illusion of consciousness</a></em>.&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>George Berkeley, <em>A Treatise Concerning the Principles of Human Knowledge</em>.&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li></ol></div></article><aside class=question><div class=sticky>Wat zijn uw gedachten over dit artikel?<div class=arrow></div></div></aside><section id=comments><div id=welcomments__container class=welcomments__container><div id=welcomments__comment-container class=welcomments__comment-container></div><form id=welcomments__form class=welcomments__comment-form action=https://welcomments.io/api/comments method=post><input type=hidden name=website-id id=website-id value=BHkB0mKadpRI9gniJfThtn9LU>
<input type=hidden name=replying-to id=replying-to>
<input type=hidden name=permalink id=permalink value=https://reactionair.nl/artikelen/een-lesje-grammatica-een-lesje-metafysica/>
<input type=hidden name=page-slug id=page-slug value=een-lesje-grammatica-een-lesje-metafysica>
<input type=hidden name=author-url id=author-url>
<input type=hidden name=author-email id=author-email><div class=welcomments__form-group><textarea rows=4 name=message id=message required spellcheck=true placeholder="Deel uw gedachten..."></textarea>
<input type=text id=author-name name=author-name required spellcheck=false placeholder="Uw naam">
<button type=submit class=welcomments__submit-button id=welcomments__submit-button>→</button></div></form></div><script defer id=welcomments__script src=https://cdn.welcomments.io/welcomments.js type=text/javascript></script>
<script type=text/javascript>welcomments={apiUrl:"https://welcomments.io/api",placeholderCommentFactory:function(e){const n=new Intl.DateTimeFormat("nl-NL",{year:"numeric"}).format(e.date),t=new Intl.DateTimeFormat("nl-NL",{month:"long"}).format(e.date),s=t.charAt(0).toUpperCase()+t.slice(1),o=new Intl.DateTimeFormat("nl-NL",{day:"2-digit"}).format(e.date);return`<div id="welcomments__comment-${e.id}" class="welcomments__comment" data-comment-id="${e.id}" data-author-name="${e.author.name}" data-nesting-level="0" itemprop="comment" itemscope itemtype="https://schema.org/Comment">
	<div class="welcomments__comment-header">
		<div class="welcomments__author-information">
			<div class="welcomments__author-name-and-time">
				<h3 class="welcomments__author-name" itemprop="author" itemscope itemtype="https://schema.org/Person">
					<span itemprop="name">${e.author.name}</span>
				</h3>

				<p class="welcomments__comment-time">
					<time datetime="${e.date}" itemprop="datePublished">
						${s} ${o}, ${n}
					</time>
				</p>
			</div>
		</div>
	</div>

	<div itemprop="text" class="welcomments__comment-message">${e.message}</div>
	<a class="welcomments__comment-reply-link" style="display: none;"
	  	href="https://welcomments.io/api/websites/BHkB0mKadpRI9gniJfThtn9LU/comments/${e.id}/reply">
		Reply to ${e.author.name}
	</a>
</div>
`}}</script></section></main><footer><a href=mailto:contact@reactionair.nl>E-mail</a>
<span class=pipe>|</span>
<a href=https://twitter.com/reactionairNL target=_blank>Twitter</a>
<span class=pipe>|</span>
<a href=https://facebook.com/Reactionair target=_blank>Facebook</a>
<span class=pipe>|</span>
<a href=/artikelen/wie-zijn-wij/>Wie zijn wij?</a></footer></body></html>