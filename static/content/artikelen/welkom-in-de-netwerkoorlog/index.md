+++
title    = "Welkom in de netwerkoorlog"
subtitle = "Het spectrum van geweld"
auteurs  = ["Schwab"]
date     = "2022-05-08"
themas   = "Cultuur & Maatschappij"
+++

_Dit is een vertaald artikel, het origineel is [hier](https://schwabstack.substack.com/p/the-spectrum-of-violence) te lezen._

{{< quote
	text="Oorlog bereikt nooit zijn absolute toestand omdat oorlog nooit een geisoleerde daad is: oorlog bestaat niet uit een enkele, korte stoot: ook ligt in oorlog de uitkomst nooit voor goed vast."
	author="Carl von Clausewitz"
	aside=false
>}}

Welkom in de netwerkoorlog. Je bent een strijder in oorlog met een netwerk. Dit totaliserende netwerk wordt gedefinieerd met woorden als 'globalisme', 'de overzwerming', 'de nieuwe wereldorde', 'de open samenzwering', 'het mierennest' of simpelweg 'het open source-netwerk'. Het kan worden beschreven als een extremistische, maximalistische, transnationale maatschappelijke beweging. In die context moet de huidige episode van 'vijfde generatie oorlogsvoering' of 'hybride oorlogsvoering'  gezien worden als een netwerk tegen worsteling met het netwerk, dat gevormd wordt door verschuivingen van politieke en maatschappelijke loyaliteiten naar 'identiteit', hetzij organisch geconstrueerd, hetzij cybernetisch. Er is geen vaste, op staten gebaseerde hierarchie in de wereld. Er zijn geen vrijzwevende individuen. Ofwel heb je je eigen netwerk gevormd, je aangesloten bij een reeds bestaand vlechtwerk van verbindingen, of je wordt onderworpen.

Het 'globalistische', liever nog globaliserende netwerk is opgetrokken uit oligarchen, technocraten, hoofdstroommedia, statelijke en corporate managers, inlichtingendiensten, terroristen, huursoldaten, filantropische instellingen, onverkozen cryptocraten en zo goed als iedere internationale organisatie op deze aardbol. Het netwerk is decentraal, modulair en cellulair - dat wil zeggen, het bestaat uit vele kleinere netwerkjes, het spectrum bestrijkend van legaal tot illegaal en alles ertussenin. Het netwerk verbergt zich of zijn bezigheden niet, maar kondigt zijn bedoelingen aan en dramatiseert zijn daden.

Er is geen centraal zenuwcentrum, het netwerk bevat niets dan samenhangende eindpuntsystemen die autonoom zijn, wat elk eindpuntsysteem in staat stelt te communiceren met om het even welke host het kiest. Sommige zijn 'meerlagige netwerken' of 'multifunctionele / multidirectionele netwerken' die in staat zijn om hun loyaliteiten / identiteiten te verwisselen terwijl ze omliggende doelen dienen. Al deze structuren volgen een protocol dat het toegang geeft tot het overkoepelende netwerk. Het protocol is in essentie een stijl van management die controle injecteert in frontlinies van wanorde, chantagenetwerken, onzichtbare verschrikkingen, crises, conflicten en revoluties. Het protocol eist dat, om toegang te krijgen tot de rizomatische oppervlakten van het 'meta-netwerk', men bepaalde poortwachterprocedures moet doorlopen die de ruimte overcoderen en territorialiseren. Dit netwerk kan vereenzelvigd worden met strategieen als 'de meta-crisis' of 'de permanente crisis', ook wel bekend als 'de hype van het moment' (_the current thing_).

Als je een menselijk wezen bent, is dit netwerk in oorlog met jou.
