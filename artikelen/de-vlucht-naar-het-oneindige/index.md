{
	"title": "De vlucht naar het Oneindige",
	"subtitle": "Een reis van atheïsme naar religie",
	"description": "Lorem impsum dolar samit something",
	"published": "2021-08-22",
	"category": "Religie",
	"author": "Camille Meloen",
	"visible": false
}

# De vlucht naar het Oneindige

## Een reis van atheïsme naar religie

In dit artikel schets ik mijn argumenten tegen het atheïsme en ten gunste van het theïsme uiteen, over de problemen met het atheïsme, en hoe het theïsme deze problemen oplost. Ik zal beginnen bij de fundamenten van mijn wereldbeeld en van daaruit verder opbouwen.

<div class="img-left">
	<img src="/artikelen/de-vlucht-naar-het-oneindige/thumb.webp" alt="Vishvarupa">
	<small class="caption">Vishvarupa, een iconografische vorm en theofanie van de Hindoegod Vishnu dat zijn oneindigheid en alomtegenwoordigheid symboliseert.</small>
</div>


### Empirisme en sciëntisme

We beginnen met de epistomologie. De dominante epistomologische visie van de moderne wereld, en dus van het seculiere wereldbeeld, is die van het empirisme en het sciëntisme.Empirisme is de theorie dat alle kennis gebaseerd is op zintuiglijke ervaringen. Uit deze premisse kunnen we al afleiden dat dit _a priori_ alles uitsluit wat trancendent is, we zien ook al een tegenstrijdigheid; het empirisme ondermijnt zichzelf omdat de premisse zelf niet iets is dat empirisch bewezen kan worden. Hetzelfde kan gezegd worden van het sciëntisme (de opvatting dat wetenschap het beste of enige objectieve middel tot kennis is); deze premisse kan zelf niet wetenschappelijk bewezen worden. De tegenstrijdigheden en ongefundeerde aannames die aan deze epistomologische opvattingen ten grondslag liggen, zouden je moeten vertellen dat dit geen opvattingen zijn die je moet hanteren als je zekerheid en samenhang zoekt.


### Inductieve en deductieve redenatie

Naast dat de epistomologische premissen epistemisch zelfvernietigend zijn, zijn deze theorieën ook  inherent _“onzeker”_; zij leiden kennis af door waarnemingen te veralgemenen, in plaats van logische regels toe te passen op absolute principes, om meer gespecialiseerde kennis af te leiden. De empirische en analytische studie van feiten gescheiden van absolute principes resulteert zo in een opeenstapeling van ongegronde en wederzijds destructieve hypothesen en fragmentarische opvattingen. René Guénon schrijft:

>De stichting van een wetenschap op basis van het begrip herhaling brengt nog een andere kwantitatieve misvatting met zich mee, die erin bestaat te denken dat de opeenstapeling van een groot aantal feiten op zichzelf een ”bewijs van een theorie” kan vormen; niettemin zal slechts een beetje nadenken duidelijk maken dat feiten van dezelfde soort altijd onbepaald in aantal zijn, zodat zij nooit alle in aanmerking kunnen worden genomen, nog afgezien van de overweging dat dezelfde feiten gewoonlijk even goed passen in verschillende theorieën. Men zal zeggen dat de vaststelling van een groter aantal feiten op zijn minst meer ”waarschijnlijkheid” geeft aan een theorie; maar door dit te zeggen geeft men toe dat men op die manier niet tot zekerheid kan komen, en dat de afgekondigde conclusies dus niets ”exacts” hebben.[^1]

Als we zekerheid willen, en dat is waar we voor gaan, moeten we kiezen voor een epistomologische basis die meer gebaseerd is op deductieve redenatie dan op inductieve redenatie, zie de volgende tabel voor een korte uitleg van de twee:

|            | Inductieve redenatie                                                                                                                    | Deductieve redenatie                                                                                                                             |
|------------|----------------------------------------------------------------------------------------------------------------------------------------|-------------------------------------------------------------------------------------------------------------------------------------------------|
|   Premisse |                                              Gebaseerd op _observaties_ van _specifieke gevallen_.                                              |                                                    Uitgedrukt als _feiten_ of _algemene beginselen_.                                                   |
| Conclusie | De conclusie is _algemener_ dan de informatie die de premissen verschaffen. Zij wordt bereikt door de informatie van de premissen te _veralgemenen_.	 | De conclusie is _meer specifiek_ dan de informatie die de premissen verschaffen. Zij wordt rechtstreeks bereikt door _logische regels op de premissen toe te passen_. |
|   Geldigheid |                       Als de premissen waar zijn, en de gebruikte logica juist, dan is de conclusie _waarschijnlijk waar_.                      |                             Als de premissen waar zijn, en de gebruikte logica juist, dan _moet de conclusie waar zijn_.                             |

Indien we nu een samenhangend wereldbeeld willen dat tenminste zekerheid als fundament heeft, moeten we gebruik maken van argumenten die deductief redeneren in plaats van iets als empirisme, en hebben we een absoluut principe nodig om vanuit te redeneren.


### Oneindige regressies

Laten we beginnen met oneindige regressies te bekijken; een oneindige regressie is een reeks elementen met een eerste element maar geen laatste element, of een laatste element maar geen eerste element. Een oneindig regressie argument is een argument dat een beroep doet op een oneindige regressie en vaak oplost in absurditeit. Met behulp van logica en verschillende waarnemingen kunnen we een aantal dingen leren over de werkelijkheid.

Neem bijvoorbeeld de keten van causaliteit; de vooronderstelling is dat elke gebeurtenis wordt voorafgegaan door een andere gebeurtenis die er de oorzaak van is. Als we bijvoorbeeld de reeks _X ← Y ← Z_ nemen, zien we dat om tot _Z_ te komen je _Y_ als oorzaak nodig hebt, en voor _Y_ heb je _X_ als oorzaak nodig. Als deze reeks oneindig ver terugloopt, volgt daaruit logischerwijs dat een voorafgaande gebeurtenis onmogelijk _Z_ kan veroorzaken omdat deze voorafgaande gebeurtenis eerst door een nog voorafgaande gebeurtenis moet worden veroorzaakt, enzovoort tot in het oneindige.

We zien hier dat inductieve redenatie ons tot de conclusie brengt dat een oneindige regressie onmogelijk is, en dat een eerste oorzaak die zelf onveroorzaakt is noodzakelijk is. Dit argument zou kunnen worden geclassificeerd als een _pseudo-kosmologisch argument_, omdat de klassieke kosmologische argumenten niet echt gebruik maken van chronologische oorzakelijkheid als principe om vanuit te redeneren.

Deze onmogelijkheid van een oneindige regressie kan ons nog veel meer leren, omdat het een logische onmogelijkheid is en kan worden toegepast op een veelheid van domeinen naast die van de causaliteit, zoals het domein van de contingentie. Het argument gaat als volgt;

* Er kunnen slechts twee soorten werkelijkheden zijn, waarbij _"werkelijkheid"_ in de ruimste zin van het woord wordt opgevat, dus niet alleen materiële objecten, maar ook natuurkundige wetten, ruimte, tijd; kortom, alles wat als werkelijk bestaand kan worden beschreven. De eerste soort is een _geconditioneerde werkelijkheid_, d.w.z. elke werkelijkheid die afhankelijk is van iets anders, waarbij moet worden opgemerkt dat deze continuïteit niet één in de tijd is, zoals het geval was met causaliteit, maar dat zij gelijktijdig is op elk moment dat de geconditioneerde werkelijkheid bestaat. De tweede soort is een _ongeconditioneerde werkelijkheid_, dit is een werkelijkheid die voor haar bestaan niet afhankelijk is van iets anders, zij is zelfvoorzienend.

*  

[^1]: René Guénon, _Introduction to the Study of the Hindu Doctrines_, pp 42.
